1. 安得一服清凉散，人人解醒  
醒食中山之酒，一醉千日，今之昏昏逐逐，无一日不醉。趋名者醉于朝，趋利者醉于野，豪者醉于声色车马。安得一眼清凉散，人人解醒。
2. 市恩不如报德之为厚  
市恩不如报德之为厚，要誉不如逃名之为适，矫情不如直节之为真。
3. 使人有面前之誉，不若使人无背后之毁  
使人有面前之誉，不若使人无背后之毁；使人有乍交之欢，不若使人无久处之厌。
4. 情最难久，故多情人必至寡情  
情最难久，故多情人必至寡情；性自有常，故任性人终不失性。
5. 真廉无名，大巧无术  
真廉无廉名，立名者，所以为贪。大巧无术，用术者，所以为拙。
6. 伏久者，飞必高  
伏久者，飞必高；开先者，谢独早。
7. 天欲祸人，必先以微福骄之  
天欲祸人，必先以微福骄之，要看他会受。天欲福人，必先以微祸儆之，要看他会救。
8. 轻财聚人，律己服人  
轻财足以聚人，律己足以服人，量宽足以得人，身先足以率人。
9. 以我攻人，不如使人自露  
良心在夜气清明之候，真情在箪食豆羹之间。故以我索人，不如使人自反；以我攻人，不如使人自露。
10. 宁为随世之庸愚，勿为欺世之豪杰  
宁为随世之庸愚，勿为欺世之豪杰。
11. 一念之善，吉神随之  
一念之善，吉神随之；一念之恶，厉鬼随之。知此可以役使鬼神。
12. 人我往来，是天下第一快活世界  
剖去胸中荆棘以便人我往来，是天下第一快活世界。
13. 居不必无恶邻  
居不必无恶邻，会不必无损友，惟在自持者两得之。
14. 先达后近，交友道也  
先淡后浓，先疏后亲，先达后近，交友道也。
15. 童子智少，愈少而愈完  
童子智少，愈少而愈完；成人智多，愈多而愈散。
16. 透得名利关，方是小休歇  
透得名利关，方是小休歇；透得生死关，方是大休歇。
17. 彼无望德，比无示恩  
彼无望德，比无示恩，穷交所以能长。望不胜奢，欲不胜餍，利交所以必伤。
18. 士不晓廉耻，衣冠狗彘  
人不通古今，襟裾马牛；士不晓廉耻，衣冠狗彘。
19. 君子宁以风霜自挟，毋为鱼鸟亲人  
苍蝇附冀，捷则捷矣，难辞处后之羞。茑萝依松，高则高矣，未免仰扳之耻。所以君子宁以风霜自狭，毋为鱼鸟亲人。
20. 仕夫贪财好货，乃有爵之乞丐  
平民种德施惠，是无位之公卿；仕夫贪财好货，乃有爵之乞丐。
21. 一失脚千古恨  
一失脚为千古恨，再回头是百年人。
22. 士大夫爱钱，书香化为铜臭  
亲兄弟折箸，璧合翻作瓜分；士大夫爱钱，书香化为铜臭。
23. 待人留不尽之恩，维系无厌人心  
待人而留有余不尽之恩，可以维系无厌之人心；御事而留有余不尽之智，可以提防不测之事变。
24. 执拗者福轻  
执拗者福轻，而圆融之人其禄必厚；操切者寿夭，而宽厚之士其年必长。故君子不言命，养性即所以立命；亦不言天，尽人自可以回天。
25. 立业建功，要从实地着脚  
立业建功，事事要从实地着脚；若少慕声闻，便成伪果。讲道修德，念念要从处处立基；若稍计功效，便落尘情。
26. 无事如有事，时提防  
无事如有事，时提防，可以弭意外之变。有事如无事，时镇定，可以销局中之危。
27. 刚强，终不胜柔弱  
舌存，常见齿亡；刚强，终不胜柔弱。户朽，未闻枢蠹；偏执，岂及乎圆融。
28. 才智英敏者，宜以学问摄其躁  
才智英敏者，宜以学问摄其躁；气节激昂者，当以德性融其偏。
29. 要做男子，须负刚肠  
要做男子，须负刚肠；欲学古人，当坚苦志。
30. 宁为真士夫，不为假道学  
宁为真士夫，不为假道学；宁为兰摧玉折，不作萧敷艾荣。
31. 是技皆可成名天下  
是技皆可成名天下，惟无技之人最苦；片技即足自立天下，惟多技之人最劳。
32. 恩爱吾之仇也  
恩爱吾之仇也，富贵身之累也。
33. 人生有书可读，享世间清福  
人生有书可读，有暇得读，有资能读，又涵养之如不识字人，是谓善读书者，享世间清福，未有过于此也。
34. 古之人；今之人  
古之人，如陈玉石于市肆，瑕瑜不掩。今之人，如货古玩于时贾，真伪难知。
35. 己情不可纵，人情不可拂  
己情不可纵，当用逆之法制之，其道在一忍字。人情不可拂，当用顺之法制之，其道在一恕字。
36. 灵天下有一言之微  
灵天下有一言之微，而千古如新：一字之义，而百世如见者，安可泯灭之？放风、雷、雨、露，天之灵；山、川、民、物，地之灵；语、言、文、字，人之灵。此三才之用，无非一灵以神其间，而又何可泯灭之？
37. 人生三乐  
闭门阅佛书，开门接佳客，出门寻山水，此人生三乐。
38. 人生莫如闲，太闲反生恶业  
人生莫如闲，太闲反生恶业；人生莫如清，太清反类俗情。
39. 能脱俗便是奇，不合污便是清  
能脱俗便是奇，不合污便是清。处巧若拙，处明若晦，处动若静。
40. 读史要耐讹字  
读史要耐讹字，正如登山耐仄路，踏雪耐危桥，闲居耐俗汉，看花耐恶酒，此方得力。
41. 俭为贤德  
俭为贤德，不可着意求贤；贫是美称，只在难居其美。
42. 人胜我无害，我胜人非福  
人胜我无害，彼无蓄怨之心；我胜人非福，恐有不测之祸。
43. 闭门即是深山  
闭门即是深山，读书随处净土。
44. 成名每在穷苦日  
成名每在穷苦日，败事多因得志时。
45. 让利精于取利  
让利精于取利，逃名巧于邀名。
46. 士君子贫不能济物者  
士君子贫不能济物者，遇人痴迷，出一言提醒之，遇人急难处，出一言解救之，亦是无量功德。
47. 有书癖而无剪裁，徒号书厨  
有书癖而无剪裁，徒号书厨：惟名饮而少蕴藉，终非名饮。
48. 舞蝶游蜂  
舞蝶游蜂，忙中之闲，闲中之忙。落花飞絮，景中之情，情中之景。
49. 鸟栖高枝，弹射难加  
鸟栖高枝，弹射难加；鱼潜深渊，网钓不及；士隐岩穴，祸患焉至。
50. 取凉于扇，不若清风之徐来  
取凉于扇，不若清风之徐来；激水于井，不若甘雨之时降。