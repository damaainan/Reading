<font face=微软雅黑>
    
蔡锷序
 
 辛亥之春，余应合肥李公之召，谬忝戎职。时片马问题纠
葛方殷，瓜分之谣诼忽起，风鹤频惊，海内骚然。吾侪武夫，
惟厉兵秣马，赴机待死已耳，复何暇从事文墨，以自溺丧。乃
者统制钟公有嘱编精神讲话之命，余不得不有以应。窃意论今
不如述古，然古代渺矣。述之或不适于今。曾、胡二公，中兴
名臣中铮皎者也，其人其事，距今仅半世纪，遗型不远，口碑
犹存，景仰想像，尚属匪难。其所论列，多洞中 要，深切时
弊。爰就其治兵言论，分类凑辑，附以案语，以代精神讲话。
我同胞列校，果能细加演绎，身体力行，则懿行嘉言，皆足为
我师资，丰功伟烈，宁独让之先贤！
 
 宣统三年季夏邵阳蔡锷识于昆明

    
</font>