<font face=微软雅黑>
    
卷十一·兵机
 
 前此为赴鄂救援之行，不妨仓卒成军；今日为东下讨贼之
计，必须简练慎出。若不教之卒，窳败之械，则何地无之，而
必远求之湖南，等于辽东自诩之豕，仍同灞上儿戏之军，故此
行不可不精选，不可不久练。（曾国藩）
 
 兵者阴事也，哀戚之意，如临亲丧，肃敬之心，如承大祭，
故军中不宜有欢欣之象，有欢欣之象者，无论或为和悦，或为
骄盈，终归于败而已矣。田单之在即墨，将军有必死之心，士
卒无偷生之气，此其所以破燕也。及其攻狄也，黄金横带，有
生之乐，无死之心，鲁仲连策其必不胜，兵事之宜惨戚不宜欢
欣亦明矣。（曾国藩）
 
 此次由楚省招兵东下，必须选百炼之卒，备精坚之械。舟
师则船炮并富，陆路则将卒并愤，作三年不归之想，为百战艰
难之行，岂可儿戏成军，仓卒成行，人尽乌合，器多苦窳，船
不满二百，炮不满五百，如大海簸豆，黑子着面，纵能速达皖
省，究竟于事何补？是以鄙见总须战舰二百号，又补以民船七
八百，大小炮千余位，水军四千，陆军六千，夹江而下，明年
成行，始略成气候。否则，名为大兴义旅，实等矮人观场，不
直方家一哂。（曾国藩）
 
 夫战，勇气也，再而衰，三而竭，国藩于此数语，常常体
念。大约用兵无他巧妙，常存有余不尽之气而已。孙仲谋之攻
合肥，受创于张辽；诸葛武侯之攻陈仓，受创于郝昭；皆初气
过税，渐就衰竭之故。惟荀 之拔 阳，气已竭而复振；陆抗
之拔西陵，预料城之不能遽下，而蓄养税气，先备外援，以待
内之自毙。此善于用气者也。（曾国藩）
 
 日中则昃，月盈则亏，故古人有花未全开月未圆之句，君
子以为知道。故余治兵以来，每介疑胜疑败之际，战竞恐惧、
上下悚惧者，其后常得大胜；当志得意满之候，各路云集，狃
于屡胜，将卒矜慢，其后常有意外之失。（曾国藩）
 
 国家之强，以得人为强，所谓无竞惟人也。若不得其人，
则羽毛未丰，亦似难以高飞。昔在宣宗皇帝，亦尝切齿发愤，
卒以无良将帅，不获大雪国耻。今欲罢和主战，亦必得三数引
重致远折冲御侮之人以拟之。若仅区区楚材，目下知名之数人，
则干将、莫邪，恐未必不终之折。且聚数太少，不足以分布海
隅。用兵之道，最忌势穷力弱四字。力则指将士之精力言之，
势则指大局大计及粮饷之接续、人才之继否言之。（曾国藩）
 
 能战，虽失算亦胜；不能战，虽胜算亦败。（曾国藩）
 
 悬军深入而无后，是用兵大忌。（曾国藩）
 
 危急之际，尤以全军保全士气为要。孤军无助，粮饷不继，
奔走疲惫，皆散乱必败之道。
 
 有不可战之将，无不可战之兵；有可胜不可败之将，无必
胜必不胜之兵。（胡林翼）
 
 古人行师，先审己之强弱，不问敌之强弱。（胡林翼）
 
 兵事决于临机，而地势审于平日，非寻常张皇幽渺可比。（
胡林翼）
 
 军事有先一著而胜者，如险要之地先发一军据之，此必胜
之道也；有最后一著而胜者，待敌有变，乃起而应之，此必胜
之道也。至于探报路径，则须先期办理。兵事之妙，古今以来
莫妙于拊其背、冲其腰、抄其尾，惟须审明地势敌情。（胡林
翼）
 
 先安排以待敌之求战，然后起而应之，乃必胜之道。盖敌
求战而我以静制动，以逸待劳，以整御散，必胜之道也。此意
不可拘执，未必全无可采。（胡林翼）
 
 临阵之际，须数万人并力，有前有后，有防抄袭之兵，有
按纳不动应变之兵，乃是胜著。如派某人守后，不应期而退，
便是违令；应期而不进，便是怯战。此则必须号令严明者也。
徇他人之意，以前为善，以后为非，必不妥矣。（胡林翼）
 
 夹击原是上策，但可密计而不可宣露，须并力而不宜单弱，
须谋定后战，相机而行，而不可或先或后。
 
 兵分则力单，穷进则气散，大胜则变成大挫，非知兵者也，
不可不慎。敬则胜，整则胜，和则胜，三胜之机，决于是矣。（
胡林翼）
 
 我军出战，须层层布置，列阵纵横，以整攻散，以锐蹈瑕，
以后劲而防抄袭。临阵切戒散队，得胜尤忌贪财。（胡林翼）
 
 熟审地势敌情，妥谋分击之举，或伺敌之缺点，蹈瑕而入，
或趋敌之重处，并力而前，皆在相机斟酌。惟临阵切忌散队，
切戒贪财，得胜之时，尤宜整饬队伍，勿求痛杀。（胡林翼）
 
 军务只应以一处合围以致敌，其余尽作战兵、援兵、兜剿
之兵。若处处合围，则兵力皆为坚城所牵缀，顿兵坚城之下，
则情见势绌。（胡林翼）
 
 用兵之道，全军为上策，得土地次之；破敌为上策，得城
池次之。古人必四路无敌，然后围城，兵法所谓十则围之之义
也。（胡林翼）
 
 兵事有须先一著者，如险要之地，以兵据之，先发制人，
此为扼吭之计，必胜之道也；有须后一著者，愈持久愈神妙，
愈老到愈坚定，待敌变计，乃起而乘之，此可为奇兵而拊其背，
必胜之道也。（胡林翼）
 
 一年不得一城，只要大局无碍，并不为过；一月而得数城，
敌来转不能战，则不可为功。（胡林翼）
 
 军人分起行走，相隔二日，每起二千人。若前队遇敌先战，
非必胜之道也，应于近敌之处，饬前茅、后劲、中权，会齐并
力，乃可大胜。（胡林翼）
 
 临阵分枝，不嫌其散，先期合力，必求其厚。（胡林翼）
 
 荀悦之论兵也，曰权不可预设，变不可先图，与时迁移，
随物变化，诚为用兵之至要。（胡林翼）
 
 战阵之事，恃强者是败机，敬戒者是胜机。（胡林翼）
 
 军旅之事，谨慎为先；战阵之事，讲习为上。盖兵机至精，
非虚心求教不能领会，矧可是己而非人；兵机至活，非随时谨
密不能防人，矧可粗心而大意。（胡林翼）
 
 侦探须确、须勤、须速。博访以资众论，沉思以审敌情。
敌如不分枝，我军必从其入境之处并力迎剿；敌如分枝，则我
军必于敌多之处专剿。（胡林翼）
 
 凡善弈者，每于棋危却急之时，一面自救，一面破敌，往
往因病成妍，转败为功。善用兵者亦然。（曾国藩）
 
 平日千言万语、千算万计，而得失仍只争临阵须臾之顷。
凡奇谋至计，总在平实处，如布帛菽粟之类。愈近浅易，愈广
大而精微也。（胡林翼）
 
 凡事过于求好，转多不妥之处。（胡林翼）
 
 凡危急之时，只有在己者靠得住，其在人者可不靠。恃之
以守，恐其临危而先乱；恃之以战，恐其猛进而骤退。（曾国
藩）
 
 凡用兵，须蓄不竭之气，留有余之力。（曾国藩）
 
 【蔡锷评语】
 
 曾、胡之论兵，极主主客之说，谓守者为主，攻者是客，
主逸而客劳，主胜而客败。尤戒攻坚围城。其说与普法战争前
法国兵学家所主张者殆同。（其时俄土两国亦盛行此说）其论
出师前之准备宜十分周到，谓一械不精不可轻出，势不厚不可
成行，与近今之动员准备用意相合。其以全军破敌为上，不以
得土地城池为意，所见尤为精到卓越，与东西各国兵学家所唱
道者如出一辙。临阵分枝宜散、先期合力宜厚二语，尤足以赅
括战略战术之精妙。临阵分枝者，即分主攻、助攻之军，及散
兵、援队、预备队之配置等是也；先期合力者，即战略上之集
中展开及战术上之开进是也。所论诸端，皆从实行后经验中得
来，与近世各国兵家所论若合符节。吾思先贤，不能不馨香崇
拜之矣。

    
</font>