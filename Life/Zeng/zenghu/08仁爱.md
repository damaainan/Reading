<font face=微软雅黑>
    

卷八·仁爱
 
 带兵之道，用恩莫如用仁，用威莫如用礼。仁者，所谓欲
立立人、欲达达人是也。待弁兵如待子弟之心，常望其发达，
望其成立，则人知恩矣。礼者，所谓无众寡无小大无敢慢怠而
不骄也。正其衣冠，尊其瞻视，俨然人望而畏之，威而不猛也。
持之以敬，临之以庄，无形无声之际，常有凛然难犯之象，则
人知威矣。守斯二者，虽蛮貊之邦行矣，何兵之不可治哉！（
曾国藩）
 
 吾辈带兵，如父兄带子弟一般。
 
 无银钱无保举尚是小事，切不可使之因扰民而坏品行，因
嫖赌洋烟而坏身体，个个学好，人人成材，则兵勇感恩，兵勇
之父母亦感恩矣。（曾国藩）
 
 爱民为治兵第一要义，须日日三令五申，视为性命根本之
事，毋视为结粉饰之文。（曾国藩）
 
 大将以救大局为主，并以救他人为主。有嘉善而矜不能之
态度，乃可包容一切。觉得胜仗无可骄人，败仗无可尤人，即
他人不肯救我，而我必当救人。（胡林翼）
 
 必须谆嘱将弁，约束兵丁，爱惜百姓，并随时访查，随时
董戒，使营团皆行所无事，不扰不惊，戢暴巡良，斯为美备。（
胡林翼）
 
 爱人当以大德，不以私惠。（胡林翼）
 
 军行之处，必须秋毫无犯，固结民心。（胡林翼）
 
 长官之于僚属，须扬善公庭，规过私室。（胡林翼）
 
 圣贤仙佛英雄豪杰，无不以济人济物为本，无不以损己利
人为正道。（胡林翼）
 
 爱人之道，以严为主，宽则心弛而气浮。（胡林翼）
 
 自来忠臣义士，于曾经受恩之人，必终身奉事惟谨。韩信
为王，而不忘漂母一饭之恩，张苍作相，而退朝即奉事王陵及
王陵之妻如父母，终身不改，此其存心正大仁厚，可师可法。（
胡林翼）
 
 不慌不忙，盈科后进，向后必有一番回甘滋味出来。（曾
国藩）
 
 【蔡锷评语】
 
 带兵如父兄之带子弟一语，最为慈仁贴切。能以此存心，
则古今带兵格言，千言万语都可付之一炬。父兄之待子弟，虑
子弟蒙昧无知也，则教诲之；虑其饥寒苦痛也，则爱之护之；
虑其放荡无行也，则惩责之；虑其不克发达也，则培养之。无
论为宽为严，为爱为憎，为好为恶，为赏为罚，均出之以至诚
无伪，行之以至公无私，如此，则弁兵爱戴长上，亦必如子弟
之爱父兄矣。军人以军营为二家庭，此言殊亲切有味。然实而
按之，此第二家庭，较之固有之家庭，其关系之密切殆将过之。
何以故？长上之教育部下也如师友，其约束督责爱护之也如父
兄；部下之对长上也，其恪恭将事，与子弟之对于师友父兄殆
无以异耳。及其同莅战役也，同患难，共死生，休戚无不相关，
利害靡不与共。且一经从戎，由常备而续备，由续备而后备，
其间年月正长，不能脱军籍之关系，一有战事，即须荷戈以出，
为国宣劳，此以情言之耳；因为家之集合体，卫国亦所以卫家，
军人为卫国团体之中坚，则应视此第二家庭为重，此以义言之
耳。古今名将用兵，莫不以安民爱民为本。盖用兵原为安民，
若扰之害之，是悖用兵之旨也。兵者民之所出，饷亦出之自民，
索本探源，何忍加以扰害。行师寺方，仰给于我者，岂止一端，
休养军队，采办粮秣，征发夫役，采访敌情，带引道路，何一
非借重民力。若修怨于民，而招其反抗，是自困也。至于兴师
外国，亦不可以无端之祸，乱加之无辜之民，致上干天和，下
招怨读言，仁师义旅，决不出此，此海陆战条约所以严掳掠之
禁也。
    
</font>