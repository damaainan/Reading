## 庄公二十二年
春王正月，肆大省，肆者何？跌也。 肆大省者何？灾省也。  
肆大省何以书？讥。 何讥尔？讥始忌省也。  
癸丑，葬我小君文姜。文姜者何？庄公之母也。 陈人杀其
公子御寇。  
夏五月。  
秋七月丙申，及齐高徯盟于防。 齐高徯者何？贵大夫也。  
曷为就吾微者而盟？公也。 公则曷为不言公？讳与大夫盟也。  
冬，公如齐纳币。纳币不书，此何以书？讥。 何讥尔？亲
纳币，非礼也。  

