## 庄公十九年
春王正月。  
夏四月。  
秋，公子结媵陈人之妇于鄄，遂及齐侯、宋公盟。 媵者何
？诸侯娶一国，则二国往媵之，以侄娣従。 侄者何？兄之子也。  
娣者何？ 弟也。诸侯壹聘九女，诸侯不再娶。 媵不书，此何以
书？为其有遂事书。 大夫无遂事，此其言遂何？聘礼，大夫受
命不受辞，出竟有可以安社稷利国家者，则专之可也。  
夫人姜氏如莒。  
冬，齐人、宋人、陈人伐我西鄙。  

