## 庄公二十四年
春王三月，刻桓宫桷。何以书？讥。 何讥尔？刻桓宫桷，
非礼也。  
葬曹庄公。  
夏，公如齐逆女。 何以书？亲迎礼也。  
秋，公至自齐。八王丁丑，夫人姜氏入。 其言入何？难也。  
其言日何？难也。 其难奈何？夫人不偻不可使入，与公有所约，
然后入。戊寅，大夫、宗妇觌，用币。 宗妇者何？大夫之妻也。  
觌者何？见也。用者何？用者不宜用也。见用币，非礼也。 然
则曷用？枣栗云乎？腶修云乎。  
大水。  
冬，戎侵曹，曹羁出奔陈。 曹羁者何？曹大夫也。 曹无大
夫，此何以书？贤也。 何贤乎曹羁？戎将侵曹，曹羁谏曰 ：“
戎众以无义。 君请勿自敌也 。”曹伯曰 ：“不可”。 三谏不従，
遂去之，故君子以为得君臣之义也。  
赤归于曹郭公。赤者何？曹无赤者，盖郭公也。 郭公者何
？ 失地之君也。  

