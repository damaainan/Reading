## 庄公三十年
春，王正月。  
夏，师次于成。  
秋七月，齐人降鄣。鄣者何？纪之遗邑也。 降之者何？取
之也。取之则曷为不言取之？为桓公讳也。 外取邑不书，此何
以书？尽也。  
八月癸亥，葬纪叔姬。 外夫人不书葬，此何以书？隐之也。  
何隐尔？其国亡矣，徒葬乎叔尔。  
九月庚午朔，日有食之，鼓，用牲于社。  
冬，公及齐侯遇于鲁济。  
齐人伐山戎。此齐侯也，其称人何？贬。 曷为贬？子司马
子曰 ：“盖以操之为已蹙矣 。”此盖战也，何以不言战？《春
秋》敌者言战，桓公之与戎狄，驱之尔。  

