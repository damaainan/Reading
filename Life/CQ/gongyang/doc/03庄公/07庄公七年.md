## 庄公七年
春，夫人姜氏会齐侯于防。  
夏四月辛卯，夜，恒星不见，夜中，星陨如雨。 恒星者何
？列星也。 列星不见何以知？夜之中星反也。 如雨者何？如雨
者非雨也。 非雨则曷为谓之如雨？不修《春秋》曰“雨星不及
地尺而复”。 君子修之曰 ：“星陨如雨 。”何以书？记异也。  
秋，大水。  
无麦苗。无苗则曷为先言无麦而后言无苗？一灾不书，待
无麦然后书无苗。 何以书？记灾也。  
冬，夫人姜氏会齐侯于谷。  

