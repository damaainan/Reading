## 文公七年
春，公伐邾娄。  
三月甲戌，取须朐。 取邑不日，此何以日？内辞也，使若
他人然。  
遂城郚。  
夏四月，宋公王臣卒。  
宋人杀其大夫，何以不名？宋三世无大夫，三世内娶也。  
戊子，晋人及秦人战于令狐。晋先眛以师奔秦。 此偏战也，
何以不言师败绩？敌也。 此晋先眛也，其称人何？贬。 曷为贬
？外也。 其外奈何？以师外也。何以不言出？遂在外也。 狄侵
我西鄙。  
秋八月，公会诸侯、晋大夫盟于扈。 诸侯何以不序？大夫
何以不名？ 公失序也。 公失序奈何？诸侯不可使与公盟，眣晋
大夫使与公盟也。  
冬，徐伐莒。  
公孙敖如莒莅盟。  

