## 文公十八年
春王二月丁丑，公薨于台下。  
秦伯罃卒。  
夏五月戊戌，齐人弑其君商人。  
六月癸酉，葬我君文公。  
秋，公子遂，叔孙得臣如齐。  
冬十月，子卒。子卒者孰谓？谓子赤也。 何以不日？隐之
也。何隐尔？弑也。 弑则何以不日？不忍言也。  
夫人姜氏归于齐。  
季孙行父如齐。  
莒弑其君庶其。 称国以弑何？称国以弑者，众弑君之辞。  
宣公（ 元年～十八年）

