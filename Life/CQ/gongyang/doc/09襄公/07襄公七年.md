## 襄公七年
春，郯子来朝。  
夏四月，三卜郊不従，乃免牲。  
小邾娄子来朝。  
城费。  
秋，季孙宿如卫。  
八月� 众。  
冬十月，卫侯使孙林父来聘。 壬戌，及孙林父盟。  
楚公子贞帅师围陈。  
十有二月，公会晋侯、宋公、陈侯、卫侯、曹伯、莒子、
邾娄子于鄬。郑伯髡原如会，未见诸侯，丙戌卒于操。 操者何
？郑之邑也。 诸侯卒其封内不地，此何以地？隐之也。 何隐尔
？弑也。 孰弑之？其大夫弑之。 曷为不言其大夫弑之？为中国
讳也。曷为为中国讳？郑伯将会诸侯于鄬，其大夫谏曰 ：“中
国不足归也，则不若与楚 。”郑伯曰 ：“不可 。”其大夫曰：
“以中国为义，则伐我丧，以中国为强，则不若楚 。”于是弑
之。 郑伯髡原何以名？伤而反，未至乎舍而卒也 。 未见诸侯，
其言如会何？致其意也。 陈侯逃归。  

