## 襄公十六年
春王正月，葬晋悼公。  
三月，公会晋侯、宋公、卫侯、郑伯、曹伯、莒子、邾娄
子、薛伯、杞伯、小邾娄子于溴梁。戊寅，大夫盟。 诸侯皆在
是，其言大夫盟何？信在大夫也。 何言乎信在大夫？遍刺天下
之大夫也。曷为遍刺天下之大夫？君若赘旒然。 晋人执莒子、
邾娄子以归。  
齐侯伐我北鄙。  
夏，公至自会。  
五月甲子，地震。  
叔老会郑伯、晋荀偃、卫宁殖、宋人伐许。  
秋，齐侯伐我北鄙，围成。  
大雩。  
冬，叔孙豹如晋。  

