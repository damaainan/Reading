## 襄公二十六年
春王二月辛卯，卫宁喜弑其君剽。  
卫孙林父入于戚以叛。  
甲午，卫侯衎复归于卫。此谖君以弑也。 其言复归何？恶
剽也。曷为晋剽？剽之立于是未有说也。 然则曷为不言剽之立
？不言剽之立者，以恶卫侯也。  
夏，晋侯使荀吴来聘。  
公会晋人、 郑良霄、宋人、曹人于澶渊。  
秋，宋公杀其世子痤。  
晋人执卫宁喜。 此执有罪，何以不得为伯讨？不以其罪执
之也。  
八月壬午，许男宁卒于楚。  
冬，楚子、蔡侯、陈侯伐郑。  
葬许灵公。  

