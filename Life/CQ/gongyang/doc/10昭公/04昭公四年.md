## 昭公四年
春王正月，大雨雪。  
夏，楚子、蔡侯、陈侯、郑伯、许男、徐子、滕子、顿子、
胡子、沈子、小邾娄子、宋世子佐、淮夷会于申。 楚人执徐子。  
秋七月，楚子、蔡侯、陈侯、许男、顿子、胡子、沈子、
淮夷伐吴，执齐庆封杀之。 此伐吴也，其言执齐封何？为齐诛
也。其为齐诛奈何？庆封走之吴，吴封之于防。 然则曷为不言
伐防？不与诸侯专封也。庆封之罪何？胁齐君而乱齐国也。 遂
灭厉。  
九月取鄫。 其言取之何？灭之也。 灭之则其言取之何？内
大恶讳也。  
冬十有二月乙卯，叔孙豹卒。  

