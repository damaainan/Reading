## 定公十年
春王三月，及齐平。  
夏，公会齐侯于颊谷。 公至自颊谷。  
晋赵鞅帅师围卫。  
齐人来归运、欢、龟阴田。 齐人曷为来归运、欢、龟阴田
？孔子行乎季孙，三月不违，齐人为是来归之。  
叔孙州仇、仲孙何忌帅师围郈。  
秋，叔孙州仇，仲孙何忌帅师围费。  
宋乐世心出奔曹。  
宋公子池出奔陈。  
冬，齐侯、卫侯、郑游遬会于鞍叔孙州仇如齐。  
齐公之弟辰暨宋仲佗、石彄出奔陈。  

