## 定公十二年
春，薛伯定卒。  
夏，葬薛襄公。  
叔孙州仇帅师堕郈。  
卫公孟彄帅师伐曹。  
季孙斯、仲孙何忌帅师堕费。 曷为帅师堕郈、帅师堕费？
孔子行乎季孙，三月不违，曰 ：“家不藏甲，邑无百雉之城。  
“于是帅师堕郈、帅师堕费。 雉者何？五板而堵，五堵而雉，
百雉而城。  
秋，大雩。  
冬十月癸亥，公会晋侯盟于黄。  
十有一月丙寅朔，日有食之。  
公至自黄。  
十有二月，公围成。 公至自围成。  

