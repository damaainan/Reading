## 僖公二十六年
春王正月己未，公会莒子、卫宁遬盟于向。  
齐人侵我西鄙。公追齐师至巂，弗及。 其言至巂弗及何？
侈也。  
夏，齐人伐我北鄙。  
卫人伐齐。公子遂如楚乞师。乞师者何？卑辞也。 曷为以
外内同若辞？重师也。 曷为重师？师出不正，反战不正，胜也。  
秋，楚人灭隗，以隗子归。  
冬，楚人伐宋，围缗。 邑不言围，此其言围何？刺道用师
也。  
公以楚师伐齐，取谷。 会至自伐齐。 此取谷矣，何以致伐
？ 未得乎取谷也。 曷为未得乎取谷？曰 ：“患之起，必自此始
也 。”

