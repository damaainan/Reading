## 僖公三十年
春王正月。  
夏，狄侵齐。  
秋，卫杀其大夫元咺及公子瑕。 卫侯未至，其称国以杀何
？道杀也。  
卫侯郑归于卫。 此杀其大夫，其言归何？归恶乎元咺也。  
曷为归恶乎元咺？元咺之事君也，君出则己入，君入则己出，
以为不臣也。  
晋人、秦人围郑。  
介人侵萧。  
冬，天王使宰周公来聘。  
公子遂如京师，遂如晋。 大夫无遂事，此其言遂何？公不
得为政尔。  

