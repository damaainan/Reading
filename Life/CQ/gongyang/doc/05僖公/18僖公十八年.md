## 僖公十八年
春王正月，宋公会曹伯、卫人、邾娄人伐齐。  
夏，师救齐。  
五月戊寅，宋师及齐师战于甗，齐师败绩。 战不言伐，此
其言伐何？宋公与伐而不与战,故言伐。《春秋》伐者为客，伐
者为主。曷为不使齐主之？与襄公之征齐也。 曷为与襄公之征
齐？桓公死，竖刁，易牙争权不葬，为是故伐之也。  
狄救齐。  
秋八月丁亥，葬齐桓公。  
冬，邢人、狄人伐卫。  

