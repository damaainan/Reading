## 僖公二十二年
春，公伐邾娄，取须朐。  
夏，宋公、卫侯、许男、滕子伐郑。  
秋八月丁未，及邾娄人战于升陉。  
冬十有一月己巳朔，宋公及楚人战于泓，宋师败绩。 偏战
者日尔，此其言朔何？《春秋》辞繁而不杀者，正也。 何正尔
？宋公与楚人期战于泓之阳。 楚人济泓而来。 有司复曰 ：“请
迨其未毕济而系之 。”宋公曰 ：“不可。 吾闻之也，君子不厄
人，吾虽丧国之余，寡人不忍行也 。”既济未毕陈，有司复曰
：“请迨其未毕陈而击之 。”宋公曰 ：“不可。 吾闻之也，君
子不鼓不成列 。”已陈，然后襄公鼓之，宋师大败。 故君子大
其不鼓不成列，临大事而不忘大礼，有君而无臣，以为虽文王
之战，亦不过此也。  

