## 僖公三十三年
春王二月，秦人入滑。  
齐侯使国归父来聘。  
夏四月辛巳，晋人及姜戎败秦于殽。 其谓之秦何？夷狄之
也。曷为夷狄之？秦伯将袭郑，百里子与蹇叔子谏曰 ：“千里
而袭人，未有不亡者也 。”秦伯怒曰 ：“若尔之年者，宰上之
木拱矣，尔曷知”。 师出 ，百里子与蹇叔子送其子而戒之曰：
“尔即死必于殽之嵚岩，是文王之所辟风雨者也，吾将尸尔焉。  
“子揖师而行。百里子与蹇叔子従其子而哭之。 秦伯怒曰 ：“
尔曷为哭吾师？”对曰 ：“臣非敢哭君师，哭臣之子也 。”弦
高者，郑商也，遇之殽，矫以郑伯之命而犒师焉，或曰往矣，
或曰反矣。 然而晋人与姜戎要之殽而击之，匹马只轮无反者。  
其言及姜戎何？姜戎，微也，称人亦微者也。 何言乎姜戎之微
？先轸也，或曰襄公亲之。襄公亲之则其称人何？贬。 曷为贬
？君在乎殡而用师危，不得葬也。 诈战不日，此何以日？尽也。  
癸巳，葬晋文公。  
狄侵齐。  
公伐邾娄，取丛。  
秋，公子遂帅师伐邾娄。  
晋人败狄于箕。  
冬十月，公如齐。  
十有二月，公至自齐。  
乙巳，公薨于小寝。  
陨霜不杀草，李梅实。何以书？记异也。 何异尔？不时也。  
晋人、陈人、郑人伐许。  
文公（ 元年～十八年）

