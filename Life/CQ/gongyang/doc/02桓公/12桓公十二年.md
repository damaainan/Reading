## 桓公十二年
春正月。  
夏六月壬寅，公会纪侯、莒子，盟于殴蛇。  
秋七月丁亥，公会宋公、燕人，盟于谷丘。  
八月壬辰，陈侯跃卒。  
公会宋公于郯。  
冬十有一月，公会宋公于龟。  
丙戌，公会郑伯，盟于武父。  
丙戌，卫侯晋卒。  
十有二月，及郑师伐宋。丁未，战于宋。 战不言伐，此其
言伐何？ 辟嫌也。恶乎嫌？嫌与郑人战也。 此偏战也，何以不
言师败绩？内不言战？言战乃败矣。  

