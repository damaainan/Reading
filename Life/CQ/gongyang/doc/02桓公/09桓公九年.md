## 桓公九年
春，纪季姜归于京师。 其辞成矣，则其称纪季姜何？自我
言，纪父母之于子。虽为天王后，犹曰吾季姜。 京师者何？天
子之居也。京者何？大也。师者何？众也。 天子之居，必以众
大之辞言之。  
夏四月。  
秋七月。  
冬，曹伯使其世子射姑来朝。 诸侯来曰朝，此世子也，其
言朝何 ？《春秋》有讥父老子代従政者 ，则未知其在齐与曹
与？

