## 桓公十三年
春二月，公会纪侯、郑伯。 己巳，及齐侯、宋公、卫侯、
燕人战，齐师、宋师、卫师、燕师败绩。 曷为后日？恃外也。  
其恃外奈何？得纪侯、郑伯然后能为日也。 内不言战，此其言
战何？従外也。曷为従外？恃外，故従外也。 何以不地？近也。  
恶乎近？近乎围。 郎亦近矣，郎何以地？郎犹可以地也。  
三月，葬卫宣公。  
夏，大水。  
秋七月。  
冬十月。  

