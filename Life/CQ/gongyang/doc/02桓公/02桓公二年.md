## 桓公二年
春王正月，戊申，宋督弑其君与夷及其大夫孔父。 及者何
？累也。 弑君多矣，舍此无累者乎？曰 ：“有仇牧，荀息，皆
累也 。”舍仇牧、荀息无累者乎？曰 ：“有 。”有则此何以书
？贤也。何贤乎孔父？孔父可谓义形于色矣。 其义形于色奈何
？督将弑殇公，孔父生而存则殇公不可得而弑也，故于是先攻
孔父之家。殇公知孔父死，己必死，趋而救之，皆死焉。 孔父
正色而立于朝，则人莫敢过而致难于其君者，孔父可谓义形于
色矣。  
滕子来朝。  
三月，公会齐侯、陈侯、郑伯于稷，以成宋乱。 内大恶讳，
此其目言之何？远也。 所见异辞，所闻异辞，所传闻异辞。 隐
亦远矣，曷为为隐讳？隐贤而桓贱也。  
夏四月，取郜大鼎于宋。 此取之宋，其谓之郜鼎何？器従
名， 地従主人。 器何以従名？地何以従主人？器之与人非有即
尔。宋始以不义取之，故谓之郜鼎。至乎地之与人则不然。 俄
而可以为其有矣。 然则为取可以为其有乎？曰 ：“否 。”何者
？若楚王之妻媦，无时焉可也。 戊申，纳于大庙。 何以书？讥。  
何讥尔？遂乱受赂纳于大庙，非礼也。  
秋七月，纪侯来朝。  
蔡侯、郑伯会于邓离，不言会，此其言会何？盖邓与会尔。  
九月入杞。  
公及戎盟于唐。  
冬，公至自唐。  

