## 桓公五年
春正月甲戌己丑， 陈侯鲍卒。 曷为以二日？卒之忄戍也。  
甲戌之日亡， 己丑之日死而得， 君子疑焉， 故以二日卒之也。  
夏，齐侯郑伯如纪。 外相如不书，此何以书？离不言会。  
天王使仍叔之子来聘。仍叔之子者何？天子之大夫也。 其
称仍叔之子何？讥。 何讥尔？讥父老子代従政也。  
葬陈桓公。  
城祝丘。  
秋，蔡人、卫人、陈人従王伐郑。 其言従王伐郑何？従王
正也。  
大雩。大雩者何？旱祭也。 然则何以不言旱？言雩则旱见，
言旱则雩不见。 何以书？记灾也。  
� 众。 何以书？ 记灾也。  
冬，州公如曹。外相如不书。 此何以书？过我也。  

