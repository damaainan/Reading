## 哀公八年
春王正月，宋公入曹，以曹伯阳归。 曹伯阳何以名？绝。  
曷为绝之？灭也。曷为不言其灭？讳同姓之灭也。 何讳乎同姓
之灭？力能救之而不救也。  
吴伐我。  
夏，齐人取欢及僤。 外取邑不书，此何以书？所以赂齐也。  
曷为赂齐？为以邾娄子益来也。  
归邾娄子益于邾娄。  
秋七月。  
冬十有二月癸亥，杞伯过卒。  
齐人归欢及僤。  

