## 隐公十一年
春，滕侯、薛侯来朝。 其言朝何？诸侯来曰朝，大夫来曰
聘。其兼言之何？微国也。  
夏五月，公会郑伯于祁黎。  
秋七月壬午，公及齐侯、郑伯入许。  
冬十有一月壬辰， 公薨。何以不书葬？隐之也。 何隐尔？弑
也。 弑则何以不书葬？《春秋》君弑，贼不讨，不书葬，以为
无臣子也。子沈子曰 ：“君弑，臣不讨贼，非臣也。 不复仇，
非子也。 葬，生者之事也。《春秋》君弑，贼不讨，不书葬，以
为不系乎臣子也。公薨何以不地？不忍言也。 隐何以无正月？
隐将让乎桓，故不有其正月也。  
桓公（ 元年～十八年）

