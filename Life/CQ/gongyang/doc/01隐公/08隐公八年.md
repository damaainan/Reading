## 隐公八年
春，宋公、卫侯遇于垂。  
三月，郑伯使宛来归邴。宛者何？郑之微者也。 邴者何？
郑汤沐之邑也。天子有事于泰山，诸侯皆従。 泰山之下，诸侯
皆有汤沐之邑焉。庚寅，我入邴。其言入何？难也。 其日何？
难也。其言我何？言我者非独我也，齐亦欲之。  
夏六月己亥，蔡侯考父卒。  
辛亥，宿男卒。  
秋七月庚午，宋公、齐侯、卫侯盟于瓦屋。  
八月，葬蔡宣公。 卒何以名而葬不名？卒従正，而葬従主
人。卒何以日而葬不日？ 卒赴而葬不告。  
九月辛卯，公及莒人盟于包来。 公曷为与微者盟？称人则
従不疑也。  
螟。  
冬十有二月， 无骇卒。 此展无骇也。 何以不氏？疾始灭也，
故终其身不氏。  

