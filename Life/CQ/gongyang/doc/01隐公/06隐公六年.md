## 隐公六年
春，郑人来输平。 输平者何？输平犹堕成也。 何言乎堕成
？败其成也。 曰 ：“吾成败矣 。”吾与郑人末有成也。 吾与郑
人则曷为末有成？狐壤之战，隐公获焉。 然则何以不言战？讳
获也。  
夏五月辛酉，公会齐侯盟于艾。 秋七月。此无事何以书？
春秋虽无事，首时过则书。 首时过则何以书？春秋编年，四时
具然后为年。  
冬，宋人取长葛。 外取邑不书，此何以书？久也。  

