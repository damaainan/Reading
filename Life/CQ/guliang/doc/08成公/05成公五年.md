## 成公五年

春王正月，杞叔姬来归。  
仲孙蔑如宋。  
夏，叔孙侨如会晋荀秀于谷。  
梁山崩。梁山者何？河上之山也。梁山崩何以书？记异也。
何异尔？大也。何大尔？梁山崩，壅河三日不氵不。外异不书，
此何以书？为天下记异也。  
秋大水。  
冬，十有一月己酉，天王崩。  
十有二月己丑，公会晋侯、齐侯、宋公、卫侯、郑伯、曹
伯、邾娄子、杞伯同盟于虫牢。  

