## 宣公十八年

春，晋侯、卫世子臧伐齐。  
公伐杞。  
夏四月。  
秋七月，邾娄人戕鄫子于鄫。戕鄫子于郐者何？残贼而杀
之也。  
甲戌，楚子旅卒。何以不书葬？吴、楚之君不书葬，辟其
号也。  
公孙归父如晋。  
冬十月壬戌，公薨于路寝。  
归父还自晋，至柽，遂奔齐。还者何？善辞也。何善尔？
归父使于晋，还自晋，至柽闻君薨家遣，墠帷哭君成踊，反命
乎介，自是走之齐。  


