## 文公十八年

十有八年春，王二月丁丑，公薨于台下。台下，非正也。  
秦伯� 卒。
夏，五月戊戌，齐人弑其君商人。  
六月癸酉，葬我君文公。  
秋，公子遂、叔孙得臣如齐。使，举上客而不称介，不正
其同伦而相介，故列而数之也。  
冬，十月，子卒。子卒不日，故也。夫人姜氏归于齐。恶
宣公也，有不待贬绝而罪恶见者，有待贬绝而恶从之者。侄娣
者，不孤子之意也，一人有子，三人缓带。一曰就贤也。季孙
行父如齐。莒弑其君庶其。  


