## 桓公十七年

十有七年春，正月丙辰，公会齐侯、纪侯，盟于黄。二月
丙午，公及邾仪父盟于趡。  
夏，五月丙午，及齐师战于郎。内讳败，举其可道者也。  
不言其人，以吾败也。不言及之者，为内讳也。  
六月丁丑，蔡侯封人卒。  
秋，八月，蔡季自陈归于蔡。蔡季，蔡之贵者也。自陈，
陈有奉焉尔。癸巳，葬蔡桓侯。及宋人、卫人伐邾。  
冬，十月朔，日有食之。言朔不言日，食既朔也。  

