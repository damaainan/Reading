## 桓公十二年

十有二年春，正月。  
夏，六月壬寅，公会纪侯、莒子，盟于曲池。  
秋，七月丁亥，公会宋公，燕人盟于谷丘。  
八月壬辰，陈侯跃卒。公会宋公于虚。  
冬，十有一月，公会宋公于龟。丙戌，公会郑伯，盟于武
父。丙戌，卫侯晋卒。再称日，决日义也。  
十有二月，及郑师伐宋，丁未，战于宋。  
非与所与伐战也。不言与郑战，耻不和也。于伐与战，败
也。内讳败，举其可道者也。  

