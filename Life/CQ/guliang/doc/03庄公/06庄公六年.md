## 庄公六年

六年春，王三月，王人子突救卫。王人，卑者也。称名，
贵之也。善救卫也。救者善，则伐者不正矣。  
夏，六月，卫侯朔入于卫。其不言伐卫纳朔何也？不逆天
王之命也。入者，内弗受也。何用弗受也？为以王命绝之也。
朔之名，恶也。朔入逆则出顺矣。朔出入名，以王命绝之也。
秋，公至自伐卫。恶事不致，此其致何也？不致，则无用
见公之恶事之成也。螟。  
冬，齐人来归卫宝。以齐首之，分恶于齐也。使之如下齐
而来我然，恶战则杀矣。  

