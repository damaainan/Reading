## 哀公六年

六年春，城邾瑕。晋赵鞅帅师伐鲜虞。吴伐陈。  
夏，齐国夏及高张来奔。叔还会吴于柤。  
秋，七月庚寅，楚子轸卒。齐阳生入于齐，齐陈乞弑其君
荼。阳生入而弑其君，以陈乞主之何也？不以阳生君茶也，其
不以阳生君荼何也？阳生正，荼不正。不正则其曰君何也？荼
虽不正，已受命矣。入者，内弗受也。荼不正，何用弗受？以
其受命，可以言弗受也。阳生其以国氏何也？取国于荼也。
冬，仲孙何忌帅师伐邾。宋向巢帅师伐曹。  

