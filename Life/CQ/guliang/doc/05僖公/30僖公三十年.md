## 僖公三十年

三十年春，王正月。  
夏，狄侵齐。  
秋，卫杀其大夫元咺。称国以杀，罪累上也，以是为讼君
也。卫侯在外，其以累上之辞言之何也？待其杀而后入也。及
公子瑕。公子瑕，累也，以尊及卑也。卫侯郑归于卫。晋人、
秦人围郑。介人侵萧。  
冬，天王使宰周公来聘。天子之宰，通于四海。公子遂如
京师，遂如晋。以尊遂乎卑，此言不敢叛京师也。  

