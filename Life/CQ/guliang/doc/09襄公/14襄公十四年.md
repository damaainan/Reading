## 襄公十四年

春王正月，季孙宿、叔老会晋士丐、齐人、宋人、卫人、
郑公孙囆、曹人、莒人、邾娄人、滕人、薛人、杞人、小邾娄
人，会吴于向。  
二月乙未朔，日有食之。  
夏四月，叔孙豹会晋荀偃、齐人、宋人、卫北宫结、郑公
孙囆、曹人、莒人、邾娄人、滕人、薛人、杞人、小邾娄人伐
秦。  
己未，卫侯衎出奔齐。  
莒人侵我东鄙。  
秋，楚公子贞帅师伐吴。  
冬，季孙宿会晋士丐、宋华阅、卫孙林父、郑公孙囆、莒
人、邾娄人于戚。  

