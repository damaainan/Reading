## 庄公三十年

【经】三十年春王正月。夏，次于成。秋七月，齐人降鄣。
八月癸亥，葬纪叔□。九月庚午朔，日有食之，鼓、用牲于社。
冬，公及齐侯遇于鲁济。齐人伐山戎。  
【传】三十年春，王命虢公讨樊皮。夏四月丙辰，虢公入
樊，执樊仲皮，归于京师。  
楚公子元归自伐郑，而处王宫，斗射师谏，则执而梏之。  
秋，申公斗班杀子元，斗谷於菟为令尹，自毁其家以纾楚
国之难。  
冬，遇于鲁济，谋山戎也，以其病燕故也。  

