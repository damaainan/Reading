## 隐公六年

【经】六年春，郑人来渝平。，夏五月辛酉，公会齐侯盟
于艾。秋七月。冬，宋人取长葛。  
【传】六年春，郑人来渝平，更成也。
翼九宗、五正顷父之子嘉父逆晋侯于随，纳诸鄂。晋人谓
之鄂侯。  
夏，盟于艾，始平于齐也。  
五月庚申，郑伯侵陈，大获。  
往岁，郑伯请成于陈，陈侯不许。五父谏曰：“亲仁善邻，
国之宝也。君其许郑。”陈侯曰：“宋、卫实难，郑何能为？
“遂不许。  
君子曰：“善不可失，恶不可长，其陈桓公之谓乎！长恶
不悛，従自及也。虽欲救之，其将能乎？《商书》曰：‘恶之
易也，如火之燎于原，不可乡迩，其犹可扑灭？’周任有言曰：
‘为国家者，见恶如农夫之务去草焉，芟夷蕴崇之，绝其本根，
勿使能殖，则善者信矣。’”
秋，宋人取长葛。  
冬，京师来告饥。公为之请籴于宋、卫、齐、郑，礼也。  
郑伯如周，始朝桓王也。王不礼焉。周桓公言于王曰：“
我周之东迁，晋、郑焉依。善郑以劝来者，犹惧不<艹既>，况
不礼焉？郑不来矣 ！”

