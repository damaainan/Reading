## 文公十四年

【经】十有四年春王正月，公至自晋。邾人伐我南鄙，叔
彭生帅师伐邾。夏五月乙亥，齐侯潘卒。六月，公会宋公、陈
侯、卫侯、郑伯、许男、曹伯、晋赵盾。癸酉，同盟于新城。
秋七月，有星孛入于北斗。公至自会。晋人纳捷菑于邾。弗克
纳。九月甲申，公孙敖卒于齐。齐公子商人弑其君舍。宋子哀
来奔。冬，单伯如齐。齐人执单伯。齐人执子叔姬。  
【传】十四年春，顷王崩。周公阅与王孙苏争政，故不赴。
凡崩、薨，不赴，则不书。祸、福，不告亦不书，惩不敬也。
邾文公之卒也，公使吊焉，不敬。邾人来讨，伐我南鄙，
故惠伯伐邾。  
子叔姬齐昭公，生舍。叔姬无宠，舍无威。公子商人骤施
于国，而多聚士，尽其家，贷于公，有司以继之。夏五月，昭
公卒，舍即位。  
邾文公妃元齐姜生定公，二妃晋姬生捷菑。文公卒，邾人
立定公，捷菑奔晋。  
六月，同盟于新城，従于楚者服，且谋邾也。  
秋七月乙卯夜，齐商人弑舍而让元。元曰：“尔求之久矣。
我能事尔，尔不可使多蓄憾。将免我乎？尔为之 ！”
有星孛入于北斗，周内史叔服曰：“不出七年，宋、齐、
晋之君皆将死乱。”  
晋赵盾以诸侯之师八百乘纳捷菑于邾。邾人辞曰：“齐出
玃且长。”宣子曰：“辞顺而弗従，不祥。”乃还。  
周公将与王孙苏讼于晋，王叛王孙苏，而使尹氏与聃启讼
周公于晋。赵宣子平王室而复之。  
楚庄王立，子孔、潘崇将袭群舒，使公子燮与子仪守而伐
舒蓼。二子作乱，城郢而使贼杀子孔，不克而还。八月，二子
以楚子出，将如商密。庐戢梨及叔麋诱之，遂杀斗克及公子燮。
初，斗克囚于秦，秦有殽之败，而使归求成，成而不得志。
公子燮求令尹而不得。故二子作乱。  
穆伯之従己氏也，鲁人立文伯。穆伯生二子于莒而求复，
文伯以为请。襄仲使无朝。听命，复而不出，二年而尽室以复
适莒。文伯疾而请曰：“谷之子弱，请立难也。”许之。文伯
卒，立惠叔。穆伯请重赂以求复，惠叔以为请，许之。将来，
九月卒于齐，告丧，请葬，弗许。  
宋高哀为萧封人，以为卿，不义宋公而出，遂来奔。书曰
：“宋子哀来奔去贵之也。”  
齐人定懿公，使来告难，故书以九月。齐公子元不顺懿公
之为政也，终不曰“公”，曰“夫己氏”。  
襄仲使告于王，请以王宠求昭姬于齐。曰：“杀其子，焉
用其母？请受而罪之。”  
冬，单伯如齐，请子叔姬，齐人执之。又执子叔姬。  

