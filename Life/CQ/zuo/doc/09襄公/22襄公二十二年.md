## 襄公二十二年

【经】二十有二年春王正月，公至自会。夏四月。秋七月
辛酉，叔老卒。冬，公会晋侯、齐侯、宋公、卫侯、郑伯、曹
伯、莒子、邾子、薛伯、杞伯、小邾子于沙随。公至自会。楚
杀其大夫公子追舒。  
【传】二十二年春，臧武仲如晋，雨，过御叔。御叔在其
邑，将饮酒，曰：“焉用圣人！我将饮酒而己，雨行，何以圣
为？”穆叔闻之曰：“不可使也，而傲使人，国之蠹也。”令
倍其赋。  
夏，晋人征朝于郑。郑人使少正公孙侨对曰：“在晋先君

