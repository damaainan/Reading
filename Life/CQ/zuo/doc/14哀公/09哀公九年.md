## 哀公九年

【经】九年春王二月，葬杞僖公。宋皇瑗帅师取郑师于雍
丘。夏，楚人伐陈。秋，宋公伐郑。冬十月。  
【传】九年春，齐侯使公孟绰辞师于吴。吴子曰：“昔岁
寡人闻命。今又革之，不知所従，将进受命于君。”  
郑武子賸之嬖许瑕求邑，无以与之。请外取，许之。故围
宋雍丘。宋皇瑗围郑师，每日迁舍，垒合，郑师哭。子姚救之，
大败。二月甲戌，宋取郑师于雍丘，使有能者无死，以郏张与
郑罗归。  
夏，楚人伐陈，陈即吴故也。  
宋公伐郑。  
秋，吴城邗，沟通江、淮。  
晋赵鞅卜救郑，遇水适火，占诸史赵、史墨、史龟。史龟
曰：“是谓沈阳，可以兴兵。利以伐姜，不利子商。伐齐则可，
敌宋不吉。”史墨曰：“盈，水名也。子，水位也。名位敌，
不可干也。炎帝为火师，姜姓其后也。水胜火，伐姜则可。”
史赵曰：“是谓如川之满，不可游也。郑方有罪，不可救也。
救郑则不吉,不知其他。”阳虎以《周易》筮之，遇《泰》ⅱⅰ
之《需》ⅴⅰ，曰：“宋方吉，不可与也。微子启，帝乙之元
子也。宋、郑，甥舅也。祉，禄也。若帝乙之元子归妹，而有
吉禄，我安得吉焉？”乃止。  
冬，吴子使来亻敬师伐齐。  

