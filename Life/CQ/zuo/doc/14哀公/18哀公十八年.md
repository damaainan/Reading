## 哀公十八年

【传】十八年春，宋杀皇瑗。公闻其情，复皇氏之族，使
皇缓为右师。  
巴人伐楚，围□。初，右司马子国之卜也，观瞻曰：“如
志。”故命之。及巴师至，将卜帅。王曰：“宁如志，何卜焉
？”使帅师而行。请承，王曰：“寝尹、工尹，勤先君者也。
“三月，楚公孙宁、吴由于、薳固败巴师于□，故封子国于析。
君子曰：“惠王知志。《夏书》曰‘官占，唯能蔽志，昆命于
元龟。’其是之谓乎 ！《志》曰：‘圣人不烦卜筮。’惠王其
有焉 ！”
夏，卫石圃逐其君起，起奔齐。卫侯辄自齐复归，逐石圃，
而复石魋与大叔遗。  

