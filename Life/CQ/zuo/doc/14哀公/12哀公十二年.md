## 哀公十二年

【经】十有二年春，用田赋。夏五月甲辰，孟子卒。公会
吴于皋阜。秋，公会卫侯、宋皇瑗于郧。宋向巢帅师伐郑。冬
十有二月，螽。  
【传】十二年春，王正月，用田赋。
夏五月，昭夫人孟子卒。昭公娶于吴，故不书姓。死不赴，
故不称夫人。不反哭，故言不葬小君。孔子与吊，适季氏。季
氏不絻，放绖而拜。  
公会吴于橐皋。吴子使大宰嚭请寻盟。公不欲，使子贡对
曰：“盟所以周信也，故心以制之，玉帛以奉之，言以结之，
明神以要之。寡君以为苟有盟焉，弗可改也已。若犹可改，日
盟何益？今吾子曰：‘必寻盟。’若可寻也，亦可寒也。”乃
不寻盟。  
吴征会于卫。初，卫人杀吴行人且姚而惧，谋于行人子羽。
子羽曰：“吴方无道，无乃辱吾君，不如止也。”子木曰：“
吴方无道，国无道，必弃疾于人。吴虽无道，犹足以患卫。往
也。长木之毙,无不噬也。国狗之� ,无不噬也。而况大国乎？”
秋，卫侯会吴于郧。公及卫侯、宋皇瑗盟，而卒辞吴盟。  
吴人藩卫侯之舍。子服景伯谓子贡曰：“夫诸侯之会，事既毕
矣，侯伯致礼，地主归饩，以相辞也。今吴不行礼于卫，而藩
其君舍以难之，子盍见大宰？”乃请束锦以行。语及卫故，大
宰嚭曰：“寡君愿事卫君，卫君之来也缓，寡君惧，故将止之。
“子贡曰：“卫君之来，必谋于其众。其众或欲或否，是以缓
来。其欲来者，子之党也。其不欲来者，子之仇也。若执卫君，
是堕党而崇仇也。夫堕子者得其志矣！且合诸侯而执卫君，谁
敢不惧？堕党崇仇，而惧诸侯，或者难以霸乎 ！”大宰嚭说，
乃舍卫侯。卫侯归，效夷言。子之尚幼，曰：“君必不免，其
死于夷乎！执焉，而又说其言，従之固矣。”  
冬十二月，螽。季孙问诸仲尼，仲尼曰：“丘闻之，火伏
而后蜇者毕。今火犹西流，司历过也。”  
宋郑之间有隙地焉，曰弥作、顷丘、玉畅、岩、戈、锡。  
子产与宋人为成，曰：“勿有是。”及宋平、元之族自萧奔郑，
郑人为之城岩、戈、锡。九月，宋向巢伐郑，取锡，杀元公之
孙，遂围岩。十二月，郑罕达救岩。丙申，围宋师。  

