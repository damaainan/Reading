## 僖公二十五年

【经】二十有五年春王正月，丙午，卫侯毁灭邢。夏四月
癸酉，卫侯毁卒。宋荡伯□来逆妇。宋杀其大夫。秋，楚人围
陈，纳顿子于顿。葬卫文公。冬十有二月癸亥，公会卫子、莒
庆盟于洮。  
【传】二十五年春，卫人伐邢，二礼従国子巡城，掖以赴
外，杀之。正月丙午，卫侯毁灭邢，同姓也，故名。礼至为铭
曰：“余掖杀国子，莫余敢止。”  
秦伯师于河上，将纳王。狐偃言于晋侯曰：“求诸侯，莫
如勤王。诸侯信之，且大义也。继文之业而信宣于诸侯，今为
可矣。”使卜偃卜之，曰：“吉。遇黄帝战于阪泉之兆。”公
曰：“吾不堪也。”对曰：“周礼未改。今之王，古之帝也。
“公曰：“筮之。”筮之，遇《大有》ⅵⅰ之《睽》ⅵⅷ，曰
：“吉。遇‘公用享于天子’之卦也。战克而王飨，吉孰大焉，
且是卦也，天为泽以当日，天子降心以逆公，不亦可乎？《大
有》去《睽》而复，亦其所也。”晋侯辞秦师而下。三月甲辰，
次于阳樊。右师围温，左师逆王。夏四月丁巳，王入于王城，
取大叔于温，杀之于隰城。  
戊午，晋侯朝王，王飨醴，命之宥。请隧，弗许，曰：“
王章也。未有代德而有二王，亦叔父之所恶也。”与之阳樊、
温、原、欑茅之田。晋于是始启南阳。  
阳樊不服，围之。苍葛呼曰：“德以柔中国，邢以威四夷，
宜吾不敢服也。此谁非王之亲姻，其俘之也 ！”乃出其民。
秋，秦、晋伐鄀。楚斗克、屈御寇以申、息之师戍商密。  
秦人过析隈，入而系舆人以围商密，昏而傅焉。宵，坎血加书，
伪与子仪、子边盟者。商密人惧曰：“秦取析矣，戍人反矣。
“乃降秦师。囚申公子仪、息公子边以归。楚令尹子玉追秦师，
弗及，遂围陈，纳顿子于顿。  
冬，晋侯围原，命三日之粮。原不降，命去之。谍出，曰
：“原将降矣。”军吏曰：“请待之。”公曰：“信，国之宝
也，民之所庇也，得原失信，何以庇之？所亡滋多。”退一舍
而原降。迁原伯贯于冀。赵衰为原大夫，狐溱为温大夫。  
卫人平莒于我，十二月，盟于洮，修卫文公之好，且及莒
平也。  
晋侯问原守于寺人勃鞮，对曰：“昔赵衰以壶� 食従径，
馁而弗食。”故使处原。  

