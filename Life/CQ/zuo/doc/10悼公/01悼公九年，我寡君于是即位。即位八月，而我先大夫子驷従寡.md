## 悼公九年，我寡君于是即位。即位八月，而我先大夫子驷従寡

君以朝于执事。执事不礼于寡君。寡君惧，因是行也，我二年
六月朝于楚，晋是以有戏之役。楚人犹竞，而申礼于敝邑。敝
邑欲従执事而惧为大尤，曰晋其谓我不共有礼，是以不敢携贰
于楚。我四年三月，先大夫子蟜又従寡君以观衅于楚，晋于是
乎有萧鱼之役。谓我敝邑，迩在晋国，譬诸草木，吾臭味也，
而何敢差池？楚亦不竞，寡君尽其土实，重之以宗器，以受齐
盟。遂帅群臣随于执事以会岁终。贰于楚者，子侯、石盂，归
而讨之。湨梁之明年，子蟜老矣，公孙夏従寡君以朝于君，见
于尝酎，与执燔焉。间二年，闻君将靖东夏，四月又朝，以听
事期。不朝之间，无岁不聘，无役不従。以大国政令之无常，
国家罢病，不虞荐至，无日不惕，岂敢忘职？大国若安定之，
其朝夕在庭，何辱命焉？若不恤其患，而以为口实，其无乃不
堪任命，而翦为仇雠，敝邑是惧。其敢忘君命？委诸执事，执
事实重图之。”  
秋，栾盈自楚适齐。晏平仲言于齐侯曰：“商任之会，受
命于晋。今纳栾氏，将安用之？小所以事大，信也。失信不立，
君其图之。”弗听。退告陈文子曰：“君人执信，臣人执共，
忠信笃敬，上下同之，天之道也。君自弃也，弗能久矣 ！”
九月，郑公孙黑肱有疾，归邑于公。召室老、宗人立段，
而使黜官、薄祭。祭以特羊，殷以少牢。足以共祀，尽归其余
邑。曰：“吾闻之，生于乱世，贵而能贫，民无求焉，可以后
亡。敬共事君，与二三子。生在敬戒，不在富也。”己巳，伯
张卒。君子曰：“善戒。《诗》曰：‘慎尔侯度，用戒不虞。
‘郑子张其有焉。”
冬，会于沙随，复锢栾氏也。  
栾盈犹在齐，晏子曰：“祸将作矣！齐将伐晋，不可以不
惧。”  
楚观起有宠于令尹子南，未益禄，而有马数十乘。楚人患
之，王将讨焉。子南之子弃疾为王御士，王每见之，必泣。弃
疾曰：“君三泣臣矣，敢问谁之罪也？”王曰：“令尹之不
能，尔所知也。国将讨焉，尔其居乎？”对曰：“父戮子居，
君焉用之？泄命重刑，臣亦不为。”王遂杀子南于朝，轘观起
于四竟。子南之臣谓弃疾，请徙子尸于朝，曰：“君臣有礼，
唯二三子。”三日，弃疾请尸，王许之。既葬，其徒曰：“行
乎？”曰：“吾与杀吾父，行将焉入？”曰：“然则臣王乎？
“曰：“弃父事仇，吾弗忍也。”遂缢而死。  
复使薳子冯为令尹，公子齮为司马。屈建为莫敖。有宠于
薳子者八人，皆无禄而多马。他日朝，与申叔豫言。弗应而退。
従之，入于人中。又従之，遂归。退朝，见之，曰：“子三困
我于朝，吾惧，不敢不见。吾过，子姑告我。何疾我也？”对
曰：“吾不免是惧，何敢告子？”曰：“何故？”对曰：“昔
观起有宠于子南，子南得罪，观起车裂。何故不惧？”自御而
归，不能当道。至，谓八人者曰：“吾见申叔，夫子所谓生死
而肉骨也。知我者，如夫子则可。不然，请止。”辞八人者，
而后王安之。  
十二月，郑游贩将归晋，未出竟，遭逆妻者，夺之，以馆
于邑。丁巳，其夫攻子明，杀之，以其妻行。子展废良而立大
叔，曰：“国卿，君之贰也，民之主也，不可以苟。请舍子明
之类。”求亡妻者，使复其所。使游氏勿怨，曰：“无昭恶也。”

