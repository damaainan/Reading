## 桓公八年

【经】八年春正月己卯，烝。天王使家父来聘。夏五月丁
丑，烝秋，伐邾。冬十月，雨雪。祭公来，遂逆王后于纪。
【传】八年春，灭翼。
随少师有宠。楚斗伯比曰：“可矣。仇有衅，不可失也。  
“
夏，楚子合诸侯于沈鹿。黄、随不会，使薳章让黄。楚子
伐随，军于汉、淮之间。  
季梁请下之：“弗许而后战，所以怒我而怠寇也。”少师
谓随侯曰：“必速战。不然，将失楚师。”随侯御之，望楚师。
季梁曰：“楚人上左，君必左，无与王遇。且攻其右，右无良
焉，必败。偏败，众乃携矣。”少师曰：“不当王，非敌也。
“弗従。战于速杞，随师败绩。随侯逸，斗丹获其戎车，与其
戎右少师。  
秋，随及楚平。楚子将不许，斗伯比曰：“天去其疾矣，
随未可克也。”乃盟而还。  
冬，王命虢仲立晋哀侯之弟缗于晋。  
祭公来，遂逆王后于纪，礼也。  

