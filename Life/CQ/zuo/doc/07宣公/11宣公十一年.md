## 宣公十一年

【经】十有一年春王正月。夏，楚子、陈侯、郑伯盟于辰
陵。公孙归父会齐人伐莒。秋，晋侯会狄于欑函。冬十月，楚
人杀陈夏征舒。丁亥，楚子入陈。纳公孙宁、仪行父于陈。
【传】十一年春，楚子伐郑，及栎。子良曰：“晋、楚不
务德而兵争，与其来者可也。晋、楚无信，我焉得有信。”乃
従楚。夏，楚盟于辰陵，陈、郑服也。  
楚左尹子重侵宋，王待诸郔。令尹蒍艾猎城沂，使封人虑
事，以授司徒。量功命日，分财用，平板干，称畚筑，程土物，
议远迩，略基趾，具糇粮，度有司，事三旬而成，不愆于素。
晋郤成子求成于众狄，众狄疾赤狄之役，遂服于晋。秋，
会于欑函，众狄服也。是行也。诸大夫欲召狄。郤成子曰：“
吾闻之，非德，莫如勤，非勤，何以求人？能勤有继，其従之
也。《诗》曰：‘文王既勤止。’文王犹勤，况寡德乎？”
冬，楚子为陈夏氏乱故，伐陈。谓陈人无动，将讨于少西
氏。遂入陈，杀夏征舒，轘诸栗门，因县陈。陈侯在晋。  
申叔时使于齐，反，复命而退。王使让之曰：“夏征舒为
不道，弑其君，寡人以诸侯讨而戮之，诸侯、县公皆庆寡人，
女独不庆寡人，何故”对曰：“犹可辞乎？”王曰：“可哉”
曰：夏征舒弑其君，其罪大矣，讨而戮之，君之义也。抑人亦
有言曰：‘牵牛以蹊人之田，而夺之牛。’牵牛以蹊者，信有
罪矣；而夺之牛，罚已重矣。诸侯之従也，曰讨有罪也。今县
陈，贪其富也。以讨召诸侯，而以贪归之，无乃不可乎？王曰
：“善哉 ！”吾未之闻也。反之，可乎？对曰：“可哉！吾侪
小人所谓取诸其怀而与之也。”乃复封陈，乡取一人焉以归，
谓之夏州。故书曰：“楚子入陈，纳公孙宁、仪行父于陈。”
书有礼也。  
厉之役，郑伯逃归，自是楚未得志焉。郑既受盟于辰陵，
又徼事于晋。  

