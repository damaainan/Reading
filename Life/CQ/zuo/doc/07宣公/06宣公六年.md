## 宣公六年

【经】六年春，晋赵盾、卫孙免侵陈。夏四月。秋八月，
螽。冬十月。  
【传】六年春，晋、卫侵陈，陈即楚故也。
夏，定王使子服求后于齐。  
秋，赤狄伐晋。围怀，及邢丘。晋侯欲伐之。中行桓子曰
：“使疾其民，以盈其贯，将可殪也。《周书》曰：‘殪戎殷。
‘此类之谓也。”
冬，召桓公逆王后于齐。  
楚人伐郑，取成而还。  
郑公子曼满与王子伯廖语，欲为卿。伯廖告人曰：“无德
而贪，其在《周易》《丰》三之《离》三，弗过之矣。”间一
岁，郑人杀之。  

