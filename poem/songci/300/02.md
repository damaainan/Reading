### 清平乐·金风细细   
> 晏殊

  金风细细，叶叶梧桐坠。绿酒初尝人易醉，一枕小窗浓睡。  
  
  紫薇朱槿花残，斜阳却照阑干。双燕欲归时节，银屏昨夜微寒。 

### 清平乐·红笺小字   
> 晏殊

  红笺小字，说尽平生意。鸿雁在云鱼在水，惆怅此情难寄。  
  
  斜阳独倚西楼，遥山恰对帘钩。人面不知何处，绿波依旧东流。 

### 木兰花·池塘水绿风微暖   
> 晏殊

池塘水绿风微暖，记得玉真初见面。重头歌韵响琤琮，入破舞腰红乱旋。

玉钩栏下香阶畔，醉后不知斜日晚。当时共我赏花人，点检如今无一半。 

### 木兰花·燕鸿过后莺归去   
> 晏殊

燕鸿过后莺归去，细算浮生千万绪。长于春梦几多时，散似秋云无觅处。
  
闻琴解佩神仙侣，挽断罗衣留不住。劝君莫作独醒人，烂醉花间应有数。 

### 木兰花·绿杨芳草长亭路   
> 晏殊

绿杨芳草长亭路，年少抛人容易去。楼头残梦五更钟，花底离愁三月雨。
  
无情不似多情苦，一寸还成千万缕。天涯地角有穷时，只有相思无尽处。 

### 踏莎行·小径红稀   
> 晏殊

小径红稀，芳郊绿遍，高台树色阴阴见。春风不解禁杨花，蒙蒙乱扑行人面。
  
翠叶藏莺，朱帘隔燕，炉香静逐游丝转。一场愁梦酒醒时，斜阳却照深深院。 

### 踏莎行·祖席离歌   
> 晏殊

祖席离歌，长亭别宴，香尘已隔犹回面。居人匹马映林嘶，行人去棹依波转。
  
画阁魂消，高楼目断，斜阳只送平波远。无穷无尽是离愁，天涯地角寻思遍。 

### 蝶恋花·六曲阑干偎碧树   
> 晏殊

六曲阑干偎碧树,杨柳风轻,展尽黄金缕。谁把钿筝移玉柱，穿帘海燕双飞去。
  
满眼游丝兼落絮,红杏开时,一霎清明雨。浓睡觉来莺乱语，惊残好梦无寻处。 

### 凤箫吟·锁离愁   
> 韩缜

  锁离愁连绵无际，来时陌上初熏，绣帏人念远，暗垂珠露，泣送征轮。长
行长在眼，更重重、远水孤云。但望极楼高，尽日目断王孙。       
  
   消魂池塘别后，曾行处、绿妒轻裙。恁时携素手,乱花飞絮里,缓步香茵。
朱颜自改，向年年、芳意长新。遍绿野、嬉游醉眼，莫负青春。       

### 木兰花·东城渐觉风光好   
> 宋祁

东城渐觉风光好，彀皱波纹迎客棹。绿杨烟外晓云轻，红杏枝头春意闹。
  
浮生长恨欢娱少，肯爱千金轻一笑？为君持酒劝斜阳，且向花间留晚照。 

### 南歌子·凤髻金泥带   
> 欧阳修


### 浣溪沙·堤上游人逐画船   
> 欧阳修


### 采桑子·群芳过后西湖好   
> 欧阳修

群芳过后西湖好，狼籍残红，飞絮蒙蒙，垂柳阑干尽日风。
  
笙歌散尽游人去，始觉春空，垂下帘栊，双燕归来细雨中。 

### 诉衷情·清晨帘幕卷轻霜   
> 欧阳修

清晨帘幕卷轻霜，呵手试梅妆。都缘自有离恨，故画作远山长。
  
思往事，惜流芳，易成伤。拟歌先敛，欲笑还颦，最断人肠。 

### 踏莎行·候馆梅残   
> 欧阳修

候馆梅残，溪桥柳细，草薰风暖摇征辔。离愁渐远渐无穷，迢迢不断如春水。
  
寸寸柔肠，盈盈粉泪，楼高莫近危阑倚。平芜尽处是春山，行人更在春山外。 

### 永遇乐·明月如霜   
> 苏轼
> 彭城夜宿燕子楼，梦盼盼，因作此词 

  明月如霜，好风如水，清景无限。曲港跳鱼，圆荷泻璐，寂寞无人见。紞
如三鼓，铿然一叶，黯黯梦云惊断。夜茫茫、重寻无处，觉来小园行遍。

  天涯倦客,山中归路,望断故园心眼。燕子楼空，佳人何在？空锁楼中燕。
古今如梦，何曾梦觉，但有旧欢新怨。异时对、黄楼夜景，为余浩叹。 

### 洞仙歌·冰肌玉骨   
> 苏轼

  冰肌玉骨，自清凉无汗。水殿风来暗香满。绣帘开，一点明月窥人，人未
寝，倚枕钗横鬓乱。                         
   
   起来携素手，庭户无声，时见疏星渡河汉。试问夜如何？夜已三更。金波
淡，玉绳低转。但屈指西风几时来？又不道流年暗中偷换。      

### 卜算子·缺月挂疏桐   
> 苏轼

缺月挂疏桐，漏断人初静。 谁见幽人独住来，飘渺孤鸿影。
惊起却回头，有恨无人省。 拣尽寒枝不肯栖，寂寞沙洲冷。 

### 青玉案·三年枕上吴中路   
> 苏轼

  三年枕上吴中路，遣黄犬，随君去。若到松江呼小渡，莫惊鸳鹭，四桥尽
是、老子经行处。
   辋川图上看春暮，常记高人右丞句。作个归期天定许，春衫犹是，小蛮针
线，曾湿西湖雨。 

### 临江仙·夜饮东坡醒复醉   
> 苏轼

夜饮东坡醒复醉,归来仿佛三更。家童鼻息已雷鸣,敲门都不应，倚杖听江声。

长恨此身非我有,何时忘却营营。夜阑风静彀纹平,小舟从此逝，江海寄余生。 

### 定风波·莫听穿林打叶声   
> 苏轼

  莫听穿林打叶声，何妨吟啸且徐行。竹杖芒鞋轻胜马，谁怕！一蓑烟雨任
平生。                               

  料峭春风吹酒醒，微冷，山头斜照却相迎。回首向来萧瑟处，归去，也无
风雨也无晴。        

### 江城子·十年生死两茫茫   
> 苏轼
> 乙卯正月二十日夜记梦①

十年生死两茫茫②，不思量，自难忘。千里孤坟③，无处话凄凉。纵使相逢应不识，尘满面，鬓如霜。　　
夜来幽梦忽还乡，小轩窗，正梳妆。相顾无言，惟有泪千行。料得年年肠断处，明月夜、短松岗。

### 贺新郎·乳燕飞华屋   
> 苏轼

  乳燕飞华屋。悄无人、桐阴转午，晚凉新浴。手弄生绡白团扇，扇手一时
似玉。渐困倚、孤眠清熟。帘外谁来推绣户？枉教人梦断瑶台曲。又却是，风
敲竹。                               

  石榴半吐红巾蹙。待浮花浪蕊都尽，伴君幽独。秾艳一枝细看取，芳心千
重似束。又恐被、秋风惊绿。若待得君来向此，花前对酒不忍触。共粉泪，两
簌簌。       

### 念奴娇·赤壁怀古   
> 苏轼


### 浣溪沙·徐门石潭谢雨道上作（其一）   
> 苏轼


### 浣溪沙·徐门石潭谢雨道上作（其二）   
> 苏轼


### 浣溪沙·徐门石潭谢雨道上作（其三）   
> 苏轼


### 浣溪沙·徐门石潭谢雨道上作（其四）   
> 苏轼


### 浣溪沙·徐门石潭谢雨道上作（其五）   
> 苏轼


### 水调歌头·瑶草一何碧   
> 黄庭坚


### 望江东·江水西头隔烟树   
> 黄庭坚


### 如梦令·春景   
> 秦观


### 满庭芳·山抹微云   
> 秦观

  山抹微云，天粘衰草，画角声断谯门。暂停征棹，聊共引离尊。多少蓬莱
旧事，空回首，烟霭纷纷。斜阳外，寒鸦万点，流水绕孤村。       
  
   销魂、当此际，香囊暗解，罗带轻分。谩赢得青楼、薄倖名存。此去何时
见也？襟袖上、空惹啼痕。伤情处，高楼望断，灯火已黄昏。      

### 满庭芳·晓色云开   
> 秦观

  晓色云开，春随人意，骤雨才过还晴。古台芳榭，飞燕蹴红英。舞困榆钱
自落，秋千外、绿水桥平。东风里，朱门映柳，低按小秦筝。       
  
   多情。行乐处，珠钿翠盖，玉辔红樱。渐酒空金榼，花困蓬瀛。豆蔻梢头
旧恨，十年梦、屈指堪惊。凭阑久，疏烟淡日，寂寞下芜城。       

### 浣溪沙·漠漠轻寒上小楼   
> 秦观

漠漠轻寒上小楼，晓阴无赖似穷秋，淡烟流水画屏幽。

自在飞花轻似梦，无边丝雨细如愁，宝帘闲挂小银钩。

### 减字木兰花·天涯旧恨   
> 秦观

天涯旧恨，独自凄凉人不问。 欲见回肠，断尽金炉小篆香。

黛蛾长敛，任是春风吹不展。 困倚危楼，过尽飞鸿字字愁。

### 阮郎归·湘天风雨破寒初   
> 秦观

湘天风雨破寒初，深沉庭院虚。 丽谯吹罢小单于，迢迢清夜徂。

乡梦断，旅魂孤，峥嵘岁又除。 衡阳犹有雁传书，郴阳和雁无。

### 鹊桥仙·纤云弄巧   
> 秦观


### 江城子·西城杨柳弄春柔   
> 秦观


### 如梦令·遥夜沉沉如水   
> 秦观


### 望海潮·梅英疏淡   
> 秦观
> 洛阳怀古 

  梅英疏淡，冰澌溶泄，东风暗换年华。金谷俊游，铜驼巷陌，新晴细履平
沙。长忆误随车，正絮翻蝶舞，芳思交加。柳下桃蹊，乱分春色到人家。  
  
   西园夜饮鸣笳。有华灯碍月，飞盖妨花。兰苑未空，行人渐老，重来是事
堪喈。烟暝酒旗斜，但倚楼极目，时见栖鸦。无奈归心，暗随流水到天涯。  

### 八六子·倚危亭   
> 秦观

  倚危亭，恨如芳草，萋萋剗尽还生。念柳外青骢别后，水边红袂分时，怆
然暗惊。无端天与娉婷。夜月一帘幽梦，春风十里柔情。         
  
   怎奈何欢娱渐随流水，素弦声断，翠绡香减；那堪片片，飞花弄晚。蒙蒙
残雨笼晴。正销凝，黄鹂又啼数声。      

### 惜分飞·泪湿阑干花著露   
> 毛滂

红叶黄花秋意晚，千里念行客。飞云过尽，归鸿无信，何处寄书得？ 

泪弹不尽临窗滴，就砚旋研墨。渐写到别来，此情深处，红笺为无色。 

### 菩萨蛮·赤栏桥近香街直   
> 陈克

赤栏桥尽香街直，笼街细柳娇无力。金碧上青空①，花晴帘影红。　　
黄衫飞白马②，日日青楼下。醉眼不逢人，午香吹暗尘。

### 菩萨蛮·绿芜墙绕青苔院   
> 陈克

绿芜墙绕青苔院，中庭日淡芭蕉卷。蝴蝶上阶飞，烘帘自在垂①。　　
玉钩双语燕，宝甃杨花转②。几处簸钱声③，绿窗春睡轻。

### 洞仙歌·雪云散尽   
> 李元膺
> 一年春物，唯梅、柳间意味最深。至莺花烂漫时，则春已衰迟，使人无复新意。余作《洞仙歌》，使探春者歌之，无后时之悔①。

雪云散尽，放晓晴庭院。杨柳于人便青眼②。更风流多处，一点梅心，相映远，约略颦轻笑浅③。　　
一年春好处，不在浓芳，小艳疏香最娇软。到清明时候，百紫千红花正乱，已失春风一半。早占取、韶光共追游④，但莫管春寒，醉红自暖⑤。

### 青门饮·胡马嘶风   
> 时彦

胡马嘶风，汉旗翻雪，彤云又吐，一竿残照。古木连空，乱山无数，行尽暮沙衰草。星斗横幽馆，夜无眠、灯花空老。雾浓香鸭①，冰凝泪烛，霜天难晓。　　
长记小妆才了，一杯未尽，离怀多少！醉里秋波，梦中朝雨，都是醒时烦恼。料有牵情处，忍思量、耳边曾道：甚时跃马归来，认得迎门轻笑？

### 卜算子·我住长江头   
> 李之仪

我住长江头，君住长江尾；日日思君不见君，共饮长江水。　　
此水几时休？此恨何时已？只愿君心似我心，定不负相思意。

### 谢池春·残寒消尽   
> 李之仪

残寒消尽，疏雨过，清明后。花径款余红①，风沼萦新皱。乳燕穿庭户，飞絮沾襟袖。正佳时，仍晚昼。著人滋味，真个浓如酒。　　
频移带眼②，空只恁厌厌瘦③。不见又思量，见了还依旧。为问频相见，何似长相守？天不老，人未偶。且将此恨，分付庭前柳。

### 绿头鸭·晚云收   
> 晁元礼

  晚云收，淡天一片琉璃。烂银盘、来从海底，皓色千里澄辉。莹无尘、素
娥淡伫,静可数、丹桂参差。玉露初零,金风未澶，一年无似此佳时。露坐久、
疏萤时度，乌鹊正南飞。瑶台玲，阑干凭暖，欲下迟迟。         

  念佳人、音尘别后,对此应解相思。最关情漏声正永,暗断肠、花阴偷移。
料得来宵，清光未减，阴睛天气又争知。共凝恋、如今别后，还是隔年期。人
强健，清尊素影，长愿相随。             

### 蝶恋花·卷絮风头寒欲尽   
> 赵令畤

卷絮风头寒欲尽,坠粉飘香,日日红成阵。新酒又添残酒困，今春不减前春恨。

蝶去莺飞无处问,隔水高楼,望断双鱼信。恼乱横波秋一寸，斜阳只与黄昏近。

### 蝶恋花·欲减罗衣寒未去   
> 赵令畤

欲减罗衣寒未去,不卷珠帘,人在深深处。红杏枝头花几许？啼痕止恨清明雨。

尽日沉烟香一缕,宿酒醒迟,恼破春情绪。飞燕又将归信误，小屏风上西江路。

### 清平乐·春风依旧   
> 赵令畤

春风依旧，着意隋堤柳。搓得鹅几黄欲就，天气清明时候。 

去年紫陌青门，今宵雨云魂。断送一生憔悴，只消几个黄昏。

### 水龙吟·问春何苦匆匆   
> 晁补之
> 次韵林圣予《惜春》  

问春何苦勿勿,带风伴雨如驰骤。幽葩细萼,小园低槛，壅培未就。吹尽繁
红，占春长久，不如垂柳。算春长不老,人愁春老,愁只是、人间有。  
春恨十常八九，忍轻孤、芳醪经口。那知自是、桃花结子，不因春瘦。世
上功名，老来风味，春归时候。最多情犹有，尊前青眼，相逢依旧。 

### 盐角儿·毫社观梅   
> 晁补之


### 忆少年·别历下   
> 晁补之
> 别　历　下①

无穷官柳②，无情画舸，无根行客。南山尚相送，只高城人隔。　　
罨画园林溪绀碧③，算重来、尽成陈迹。刘郎鬓如此，况桃花颜色④。

### 洞仙歌·泗州中秋作   
> 晁补之
> 泗州中秋作①

青烟幂处②，碧海飞金镜，永夜闲阶卧桂影。露凉时，零乱多少寒螀③，神京远，惟有蓝桥路近④。　　
水晶帘不下⑤，云母屏开⑥，冷浸佳人淡脂粉。待都将许多明，付与金尊，投晓共流霞倾尽⑦。更携取胡床上南楼⑧，看玉做人间，素秋千顷。

### 临江仙·忆昔西池池上饮   
> 晁冲之

忆昔西池池上饮①，年年多少欢娱。别来不寄一行书，寻常相见了，犹道不如初。　　
安稳锦衾今夜梦，月明好渡江湖。相思休问定何如。情知春去后，管得落花无？

### 虞美人·芙蓉落尽天涵水   
> 舒亶
> 寄　公　度①

芙蓉落尽天涵水②，日暮沧波起。背飞双燕贴云寒，独向小楼东畔倚栏看。　　
浮生只合尊前老，雪满长安道。故人早晚上高台③，赠我江南春色一枝梅④。
