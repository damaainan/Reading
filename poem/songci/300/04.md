### 江神子慢·玉台挂秋月   
> 田为

玉台挂秋月。铅素浅、梅花傅香雪。冰姿洁，金莲衬①、小小凌波罗袜。雨初歇，楼外孤鸿声渐远，远山外、行人音信绝。此恨对语犹难，那堪更寄书说！  
教人红消翠减②，觉衣宽金缕，都为轻别。太情切，消魂处、画角黄昏时节。声呜咽。落尽庭花春去也，银蟾迥③、无情圆又缺。恨伊不似余香，惹鸳鸯结。

### 蓦山溪·梅   
> 曹组
> 梅

洗妆真态，不作铅华御。竹外一枝斜①，想佳人天寒日暮②。黄昏院落，无处着清香；风细细，雪垂垂，何况江头路。  
月边疏影，梦到消魂处。结子欲黄时，又须作廉纤细雨。孤芳一世，供断有情愁；消瘦损，东阳也③，试问花知否？

### 瑞鹤仙·脸霞红印枕   
> 陆游



### 卜算子·咏梅   
> 陆游
> 咏梅

驿外断桥边，寂寞开无主①。已是黄昏独自愁，更着风和雨。  
无意苦争春，一任群芳妒。零落成泥碾作尘，只有香如故。

### 水龙吟·春恨   
> 陈亮
> 春恨

闹花深处楼台①，画帘半卷东风软。春归翠陌，平莎茸嫩，垂杨金浅。迟日催花，淡云阁雨，轻寒轻暖。恨芳菲世界，游人未赏，都付与莺和燕。  
寂寞凭高念远，向南楼、一声归雁。金钗斗草②，青丝勒马，风流云散。罗绶分香③，翠绡封泪④，几多幽怨？正消魂又是，疏烟淡月，子规声断。

### 秦楼月·楼阴缺   
> 范成大

楼阴缺，栏杆影卧东厢月。东厢月，一天风露，杏花如雪。  
隔烟催漏金虬咽①，罗帏暗淡灯花结。灯花结，片时春梦，江南天阔。

### 眼儿媚·酣酣日脚紫烟浮   
> 范成大
> 萍乡道中乍晴①，卧舆中困甚，小憩柳塘

酣酣日脚紫烟浮②，妍暖破轻裘。困人天色，醉人花气，午梦扶头③。  
春慵恰似春塘水，一片縠纹愁④。溶溶泄泄⑤，东风无力，欲皱还休。

### 霜天晓角·晚晴风歇   
> 范成大
> 梅

晚晴风歇，一夜春威折。脉脉花疏天淡，云来去，数枝雪。  
胜绝，愁亦绝。此情谁共说？惟有两行低雁，知人倚，画楼月。

### 鹧鸪天·嫩绿重重看得成   
> 范成大



### 清平乐·村居   
> 辛弃疾



### 破阵子·为陈同甫赋壮词以寄   
> 辛弃疾



### 西江月·夜行黄沙道中   
> 辛弃疾



### 丑奴儿·书博山道中壁   
> 辛弃疾



### 贺新郎·别茂嘉十二弟   
> 辛弃疾
> 别茂嘉十二弟①

绿树听鹈②，更那堪、鹧鸪声住，杜鹃声切。啼到春归无寻处，苦恨芳菲都歇。算未抵、人间离别：马上琵琶关塞黑③，更长门翠辇辞金阙④。看燕燕，送归妾⑤。  
将军百战身名裂⑥，向河梁、回头万里，故人长绝⑦。易水萧萧西风冷，满座衣冠似雪⑧。正壮士、悲歌未彻。啼鸟还知如许恨⑨，料不啼清泪长啼血。谁共我，醉明月？

### 念奴娇·书东流村壁   
> 辛弃疾
> 书东流村壁①

野棠花落，又匆匆过了，清明时节。刬地东风欺客梦②，一夜云屏寒怯。曲岸持觞，垂杨系马，此地曾轻别。楼空人去，旧游飞燕能说。
闻道绮陌东头，行人曾见，帘底纤纤月③。旧恨春江流不尽，新恨云山千叠。料得明朝，尊前重见，镜里花难折。也应惊问，近来多少华发？

### 汉宫春·立春   
> 辛弃疾
> 立 春

春已归来，看美人头上，袅袅春幡①。无端风雨，未肯收尽余寒。年时燕子，料今宵、梦到西园②。浑未办、黄柑荐酒，更传青韭堆盘③。  
却笑东风，从此便薰梅染柳④，更没些闲。闲时又来镜里，转变朱颜。清愁不断，问何人、会解连环⑤。生怕见⑥、花开花落，朝来塞雁先还。

### 贺新郎·赋琵琶   
> 辛弃疾
> 赋　琵　琶

凤尾龙香拨①，自开元、《霓裳曲》罢②，几番风月？最苦浔阳江头客③，画舸亭亭待发④。记出塞、黄云堆雪⑤。马上离愁三万里⑥，望昭阳宫殿孤鸿没⑦。弦解语，恨难说⑧。  
辽阳驿使音尘绝⑨，琐窗寒、轻拢慢捻⑩，泪珠盈睫。推手含情还却手⑪，一抹《梁州》哀彻⑫。千古事、云飞烟灭。贺老定场无消息⑬，想沉香亭北繁华歇⑭。弹到此，为呜咽。

### 摸鱼儿·更能消几番风雨   
> 辛弃疾
> 淳熙己亥，自湖北漕移湖南，同官王正之置酒小山亭，为赋①

更能消、几番风雨，匆匆春又归去。惜春长怕花开早，何况落红无数。春且住！见说道、天涯芳草无归路。怨春不语。算只有殷勤、画檐蛛网，尽日惹飞絮。  
长门事，准拟佳期又误②。蛾眉曾有人妒③。千金纵买相如赋④，脉脉此情谁诉？君莫舞，君不见、玉环飞燕皆尘土⑤。闲愁最苦。休去倚危栏，斜阳正在，烟柳断肠处。

### 水龙吟·登建康赏心亭   
> 辛弃疾
> 登建康赏心亭①

楚天千里清秋，水随天去秋无际。遥岑远目，献愁供恨，玉簪螺髻②。落日楼头，断鸿声里，江南游子。把吴钩看了③，栏杆拍遍，无人会、登临意。  
休说鲈鱼堪脍，尽西风、季鹰归未④？求田问舍，怕应羞见，刘郎才气⑤。可惜流年，忧愁风雨，树犹如此⑥！倩何人、唤取红巾翠袖，揾英雄泪⑦。

### 永遇乐·京口北固亭怀古   
> 辛弃疾
> 京口北固亭怀古①

千古江山，英雄无觅、孙仲谋处②。舞榭歌台，风流总被、雨打风吹去。斜阳草树，寻常巷陌，人道寄奴曾住③。想当年，金戈铁马，气吞万里如虎。  
元嘉草草，封狼居胥，赢得仓皇北顾④。四十三年，望中犹记，烽火扬州路⑤。可堪回首，佛狸祠下，一片神鸦社鼓⑥！凭谁问，廉颇老矣，尚能饭否⑦？

### 木兰花慢·滁州送范倅   
> 辛弃疾
> 滁州送范倅①

老来情味减，对别酒，怯流年。况屈指中秋，十分好月，不照人圆。无情水，都不管，共西风只管送归船。秋晚莼鲈江上②，夜深儿女灯前③。  
征衫便好去朝天，玉殿正思贤。想夜半承明④，留教视草⑤，却遣筹边。长安故人问我，道愁肠酒只依然⑥。目断秋霄落雁，醉来时响空弦⑦。

### 祝英台近·晚春   
> 辛弃疾
> 晚 春

宝钗分①，桃叶渡②，烟柳暗南浦③。怕上层楼，十日九风雨。断肠片片飞红，都无人管，更谁劝、啼莺声住。  
鬓边觑。应把花卜归期④，才簪又重数。罗帐灯昏，哽咽梦中语：是他春带愁来，春归何处？却不解、带将愁去。

### 青玉案·元夕   
> 辛弃疾
> 元 夕①

东风夜放花千树②，更吹落、星如雨③。宝马雕车香满路。凤箫声动，玉壶光转，一夜鱼龙舞④。  
蛾儿雪柳黄金缕⑤，笑语盈盈暗香去。众里寻他千百度。蓦然回首⑥，那人却在，灯火阑珊处⑦。

### 鹧鸪天·鹅湖归病起作   
> 辛弃疾
> 鹅湖归①，病起作

枕簟溪堂冷欲秋，断云依水晚来收。红莲相倚浑如醉，白鸟无言定自愁。  
书咄咄②，且休休③，一丘一壑也风流④。不知筋力衰多少，但觉新来懒上楼⑤。

### 菩萨蛮·书江西造口壁   
> 辛弃疾
> 书江西造口壁①

郁孤台下清江水②，中间多少行人泪。西北望长安，可怜无数山。  
青山遮不住，毕竟东流去。江晚正愁余，山深闻鹧鸪③。

### 琵琶仙·双桨来时   
> 姜夔
>《吴都赋》云：“户藏烟浦，家具画船。”①惟吴兴为然，春游之盛，西湖未能过也。己酉岁②，余与萧时父载酒南郭③，感遇成歌。


双桨来时，有人似、旧曲桃根桃叶④。歌扇轻约飞花，蛾眉正奇绝。春渐远，汀洲自绿，更添了、几声啼。十里扬州，三生杜牧⑤，前事休说。  
又还是、宫烛分烟⑥，奈愁里匆匆换时节。都把一襟芳思，与空阶榆荚⑦。千万缕、藏鸦细柳，为玉尊、起舞回雪。想见西出阳关，故人初别⑧。

### 点绛唇·燕雁无心   
> 姜夔
> 丁未冬过吴松作①

燕雁无心，太湖西畔随云去。数峰清苦，商略黄昏雨②。  
第四桥边③，拟共天随住④。今何许？凭栏怀古，残柳参差舞。

### 鹧鸪天·元夕有所梦   
> 姜夔
> 元夕有所梦

肥水东流无尽期①，当初不合种相思。梦中未比丹青见②，暗里忽惊山鸟啼。  
春未绿，鬓先丝。人间别久不成悲。谁教岁岁红莲夜③，两处沉吟各自知！

### 踏莎行·燕燕轻盈   
> 姜夔
> 自沔东来，丁未元日①，至金陵，江上感梦而作

燕燕轻盈，莺莺娇软②，分明又向华胥见③。夜长争得薄情知？春初早被相思染。  
别后书辞，别时针线，离魂暗逐郎行远④。淮南皓月冷千山，冥冥归去无人管。

### 庆宫春·双桨莼波   
> 姜夔
>绍熙辛亥除夕①，余别石湖归吴兴，雪后夜过垂虹②，尝赋诗云：“笠泽茫茫雁影微，玉峰重叠护云衣；长桥寂寞春寒夜，只有诗人一舸归。”后五年冬，复兴俞商卿，张平甫、铦朴翁自封禺同载诣梁溪③，道经吴松，山寒天迥，云浪四合。中夕相呼步垂虹，星斗下垂，错杂渔火，朔吹凛凛，卮酒不能支。朴翁以衾自缠，犹相与行吟，因赋此阕，盖过旬涂稿乃定。朴翁咎余无益，然意所耽，不能自已也。平甫、商卿、朴翁皆工于诗，所出奇诡，余亦强追逐之；此行既归，各得五十余解。


双桨莼波，一蓑松雨，暮愁渐满空阔。呼我盟鸥④，翩翩欲下，背人还过木末。那回归去，荡云雪、孤舟夜发。伤心重见，依约眉山，黛痕低压。  
采香径里春寒⑤，老子婆娑，自歌谁答？垂虹西望，飘然引去，此兴平生难遏。酒醒波远，正凝想、明珰素袜⑥。如今安在？惟有栏杆，伴人一霎。

### 齐天乐·庾郎先自吟愁赋   
> 姜夔
>丙辰岁①，与张功甫会饮张达可之堂②，闻屋壁间蟋蟀有声，功甫约余同赋，以授歌者；功甫先成，辞甚美，予徘徊茉莉花间，仰见秋月，顿起幽思，寻亦得此。蟋蟀，中都呼为促织③，善斗，好事者或以三二十万钱致一枚，镂象齿为楼观以贮之。


庾郎先自吟愁赋④，凄凄更闻私语。露湿铜铺⑤，苔侵石井，都是曾听伊处。哀音似诉，正思妇无眠，起寻机抒。曲曲屏山，夜凉独自甚情绪！  
西窗又吹暗雨。为谁频断续，相和砧杵。候馆迎秋，离宫吊月，别有伤心无数。豳诗漫与⑥，笑篱落呼灯，世间儿女。写入琴丝，一声声更苦。

### 霓裳中序第一·亭皋正望极   
> 姜夔
> 丙午岁，留长沙，登祝融①，因得其祠神之曲，曰《黄帝盐》、《苏合香》②。又于乐工故书中得商调《霓裳曲》十八阕③，皆虚谱无辞。按沈氏《乐律》，《霓裳》道调④，此乃商调。乐天诗云：“散序六阕”⑤；此特两阕。未知孰是。然音节闲雅，不类今曲。予不暇尽作，作《中序》一阕传于世⑥。余方羁游，感此古音，不自知其辞之怨抑也。


亭皋正望极⑦，乱落江莲归未得。多病却无气力。况纨扇渐疏，罗衣初索⑧。流光过隙，叹杏梁⑨、双燕如客。人何在？一帘淡月，仿佛照颜色⑩。  
幽寂。乱蛩吟壁，动庾信、清愁似织。沉思年少浪迹，笛里关山，柳下坊陌。坠红无信息⑪，漫暗水、涓涓溜碧⑫。飘零久，而今何意，醉卧酒垆侧⑬！

### 八归·湘中送胡德华   
> 姜夔
> 湘中送胡德华

芳莲坠粉，疏桐吹绿，庭院暗雨乍歇。无端抱影销魂处，还见筿墙萤暗①，蓟阶蛩切。送客重寻西去路，问水面、琵琶谁拨②？最可惜、一片江山，总付与啼。  
长恨相从未款③，而今何事，又对西风离别？渚寒烟淡，棹移人远，缥缈行舟如叶。想文君望久，倚竹愁生步罗袜④。归来后、翠樽双饮，下了珠帘，玲珑闲看月⑤。

### 念奴娇·予客武陵   
> 姜夔
> 余客武陵①，湖北宪治在焉。古城野水，乔木参天，余与二三友日荡舟其间，薄荷花而饮，意象幽闲，不类人境。秋水且涸，荷叶出地寻丈，因列坐其下，上不见日，清风徐来，绿云自动，间于疏处窥见游人画船，亦一乐也。朅来吴兴②，数得相羊荷花中③。又夜泛西湖，光景奇绝，故以此句写之。


闹红一舸，记来时、尝与鸳鸯为侣。三十六陂人未到④，水佩风裳无数⑤。翠叶吹凉，玉容消酒⑥，更洒菰蒲雨。嫣然摇动，冷香飞上诗句。  
日暮，青盖亭亭，情人不见，争忍凌波去。只恐舞衣寒易落，愁入西风南浦。高柳垂阴，老鱼吹浪，留我花间住。田田多少⑦，几回沙际归路。

### 扬州慢·淮左名都   
> 姜夔
> 淳熙丙申至日①，余过维扬②。夜雪初霁，荠麦弥望。入其城则四顾萧条，寒水自碧。暮色渐起，戍角悲吟。余怀怆然，感慨今昔，因自度此曲，千岩老人以为有黍离之悲也③。


淮左名都④，竹西佳处⑤，解鞍少驻初程。过春风十里⑥，尽荠麦青青。自胡马窥江去后⑦，废池乔木，犹厌言兵。渐黄昏，清角吹寒，都在空城。  
杜郎俊赏⑧，算而今、重到须惊，纵豆蔻词工，青楼梦好⑨，难赋深情。二十四桥仍在⑩，波心荡、冷月无声。念桥边红叶⑪，年年知为谁生。

### 长亭怨慢·渐吹尽   
> 姜夔
> 余颇喜自制曲，初率意为长短句，然后协以律，故前后阕多不同。桓大司马云：“昔年种柳，依依汉南；今看摇落，凄怆江潭；树犹如此，人何以堪！”①此语余深爱之。


渐吹尽、枝头香絮，是处人家，绿深门户。远浦萦回，暮帆零乱向何许？阅人多矣，谁得似长亭树！树若有情时，不会得青青如此。  
日暮，望高城不见②，只见乱山无数。韦郎去也，怎忘得玉环分付③：“第一是早早归来，怕红萼无人为主。”算空有并刀④，难剪离愁千缕。

### 淡黄柳·空城晓角   
> 姜夔
> 客居合肥南城赤阑桥之西，巷陌凄凉，与江左异，惟柳色夹道，依依可怜。因度此曲，以纾客怀。


空城晓角，吹入垂杨陌。马上单衣寒恻恻。看尽鹅黄嫩绿，都是江南旧相识。  
正岑寂，明朝又寒食。强携酒、小桥宅①。怕梨花落尽成秋色②。燕燕飞来，问春何在，惟有池塘自碧。

### 暗香·旧时月色   
> 姜夔
> 辛亥之冬①，余载雪诣石湖②。止既月，授简索句。且征新声。作此两曲。石湖把玩不已，使工妓肄习之③，音节谐婉，乃名之曰《暗香》、《疏影》④。


旧时月色，算几番照我，梅边吹笛？唤起玉人，不管清寒与攀摘。何逊而今渐老，都忘却春风词笔⑤。但怪得、竹外疏花，香冷入瑶席。  
江国⑥，正寂寂。叹寄与路遥，夜雪初积。翠尊易泣，红萼无言耿相忆。长记曾携手处，千树压、西湖寒碧。又片片、吹尽也，几时见得？

### 疏影·苔枝缀玉   
> 姜夔

苔枝缀玉①，有翠禽小小，枝上同宿②。客里相逢，篱角黄昏，无言自倚修竹③。昭君不惯胡沙远，但暗忆、江南江北④。想佩环、月夜归来，化作此花幽独⑤。  
犹记深宫旧事，那人正睡里，飞近蛾绿⑥。莫似春风，不管盈盈，早与安排金屋⑦。还教一片随波去，又却怨、玉龙哀曲⑧。等恁时、重觅幽香，已入小窗横幅⑨。

### 翠楼吟·淳熙丙午冬   
> 姜夔
> 淳熙丙午冬①，武昌安远楼成②，与刘去非诸友落之③，度曲见志。余去武昌十年，故人有泊舟鹦鹉洲者，闻小姬歌此词，问之，颇能道其事；还吴，为余言之，兴怀昔游，且伤今之离索也④。


月冷龙沙⑤，尘清虎落⑥，今年汉酺初赐⑦。新翻胡部曲⑧，听毡幕元戎歌吹。层楼高峙，看槛曲萦红，檐牙飞翠。人姝丽，粉香吹下，夜寒风细。  
此地宜有词仙，拥素云黄鹤，与君游戏。玉梯凝望久⑨，叹芳草萋萋千里。天涯情味，仗酒祓清愁⑩，花消英气。西山外，晚来还卷，一帘秋霁。

### 杏花天影·绿丝低拂鸳鸯浦   
> 姜夔
> 丙午之冬，发沔口，丁未正月二日①，道金陵，
> 北望淮楚，风日清淑，小舟挂席，容与波上

绿丝低拂鸳鸯浦，想桃叶、当时唤渡。又将愁眼与春风，待去；倚兰桡，更少驻。  
金陵路、莺吟燕舞。算潮水、知人最苦。满汀芳草不成归，日暮；更移舟，向甚处？

### 浣溪沙·钗燕笼云晚不忺   
> 姜夔



### 浣溪沙·丙辰岁不尽五日   
> 姜夔



### 一萼红·古城阴   
> 姜夔
> 丙午人日①，余客长沙别驾之观政堂②。堂下曲沼，沼西负古垣，有卢橘幽篁，一径深曲；穿径而南，官梅数十株，如椒如菽，或红破白露，枝影扶疏。着屐苍苔细石间，野兴横生，亟命驾登定王台③，乱湘流入麓山④。湘云低昂，湘波容与，兴尽悲来，醉吟成调。


古城阴，有官梅几许，红萼未宜簪。池面冰胶，墙腰雪老，云意还又沉沉。翠藤共、闲穿径竹，渐笑语、惊起卧沙禽。野老林泉，故王台榭，呼唤登临。  
南去北来何事？荡湘云楚水，目极伤心。朱户黏鸡，金盘簇燕⑤，空叹时序侵寻。记曾共、西楼雅集，想垂杨、还袅万丝金。待得归鞍到时，只怕春深。

### 霓裳中序第一   
> 姜夔



### 小重山·柳暗花明春事深   
> 章良能

柳暗花明春事深，小栏红芍药，已抽簪。雨余风软碎鸣禽①，迟迟日②，犹带一分阴。  
往事莫沉吟，身闲时序好，且登临。旧游无处不堪寻，无寻处，惟有少年心。

### 唐多令·芦叶满汀洲   
> 刘过
> 安远楼小集，侑觞歌板之姬黄其姓者，乞词于龙洲道人，为赋此。同柳阜之、刘去非、石民瞻、周嘉仲、陈孟参、孟容，时八月五日也。


芦叶满汀洲，寒沙带浅流。二十年、重过南楼①。柳下系船犹未稳，能几日，又中秋。  
黄鹤断矶头②，故人曾到否？旧江山、浑是新愁。欲买桂花同载酒③，终不似，少年游。

### 木兰花·春风只在园西畔   
> 严仁
> 春 思

春风只在园西畔，荠菜花繁胡蝶乱。冰池晴绿照还空①，香径落红吹已断。  
意长翻恨游丝短，尽日相思罗带缓。宝奁如月不欺人②，明日归来君试看。

### 风入松·一春长费买花钱   
> 俞国宝

一春长费买花钱，日日醉湖边。玉骢惯识西泠路①，骄嘶过、沽酒楼前。红杏香中箫鼓，绿杨影里秋千。  
暖风十里丽人天，花压鬓云偏。画船载取春归去，余情付、湖水湖烟。明日重扶残醉，来寻陌上花钿。

### 满庭芳·促织儿   
> 张镃
> 促　织　儿

月洗高梧，露幽草①，宝钗楼外秋深②。土花沿翠③，萤火坠墙阴。静听寒声断续，微韵转、凄咽悲沉。争求侣、殷勤劝织，促破晓机心。  
儿时曾记得，呼灯灌穴，敛步随音。任满身花影，独自追寻。携向华堂戏斗，亭台小、笼巧妆金。今休说，从渠床下，凉夜伴孤吟。

### 宴山亭·幽梦初回   
> 张镃

幽梦初回，重阴未开，晓色催成疏雨。竹槛气寒，蕙畹声摇①，新绿暗通南浦。未有人行，才半启、回廊朱户。无绪。空望极霓旌②，锦书难据。  
苔径追忆曾游，念谁伴，秋千彩绳芳柱。犀奁黛卷③，凤枕云孤④，应也几番凝伫。怎得伊来，花雾绕、小堂深处。留住。直到老、不教归去。

### 绮罗香·咏春雨   
> 史达祖
> 咏　春　雨

做冷欺花，将烟困柳，千里偷催春暮。尽日冥迷，愁里欲飞还住。惊粉重、蝶宿西园，喜泥润、燕归南浦。最妨他、佳约风流，钿车不到杜陵路①。  
沉沉江上望极，还被春潮晚急，难寻官渡②。隐约遥峰，和泪谢娘眉妩③。临断岸、新绿生时，是落红、带愁流处。记当日、门掩梨花，剪灯深夜语。

### 双双燕·咏燕   
> 史达祖
> 咏 燕

过春社了①，度帘幕中间②，去年尘冷。差池欲住③，试入旧巢相并。还相雕梁藻井④，又软语、商量不定。飘然快拂花梢，翠尾分开红影。  
芳径，芹泥雨润⑤。爱贴地争飞，竞夸轻俊。红楼归晚，看足柳昏花暝。应自栖香正稳，便忘了、天涯芳信。愁损翠黛双蛾，日日画栏独凭。

### 东风第一枝·春雪   
> 史达祖
> 春  
雪

巧沁兰心，偷黏草甲，东风欲障新暖。漫疑碧瓦难留，信知暮寒犹浅。行天入镜①，做弄出、轻松纤软。料故园、不卷重帘，误了乍来双燕。  
青未了②、柳回白眼，红欲断、杏开素面。旧游忆着山阴③，后盟遂妨上苑④。寒炉重熨，便放慢、春衫针线。怕凤靴、挑菜归来⑤，万一灞桥相见⑥。

### 喜迁莺·月波疑滴   
> 史达祖

月波疑滴，望玉壶天近①，了无尘隔。翠眼圈花②，冰丝织练，黄道宝光相直③。自怜诗酒瘦，难应接许多春色。最无赖，是随香趁烛，曾伴狂客。  
踪迹，漫记忆，老了杜郎④，忍听东风笛。柳院灯疏，梅厅雪在，谁与细倾春碧⑤？旧情拘未定，犹自学、当年游历。怕万一，误玉人、夜寒帘隙。

### 三姝媚·烟光摇缥瓦   
> 史达祖

烟光摇缥瓦①，望晴檐多风，柳花如洒。锦瑟横床，想泪痕尘影②，凤弦常下。倦出犀帷③，频梦见、王孙骄马④。讳道相思，偷理绡裙，自惊腰衩⑤。  
惆怅南楼遥夜，记翠箔张灯⑥，枕肩歌罢。又入铜驼⑦，遍旧家门巷，首询声价⑧。可惜东风，将恨与闲花俱谢。记取崔徽模样⑨，归来暗写。

### 秋霁·江水苍苍   
> 史达祖

江水苍苍，望倦柳愁荷，共感秋色。废阁先凉，古帘空暮，雁程最嫌风力。故园信息，爱渠入眼南山碧①。念上国，谁是、脍鲈江汉未归客②！  
还又岁晚，瘦骨临风，夜闻秋声，吹动岑寂。露蛩悲、清灯冷屋，翻书愁上鬓毛白。年少俊游浑断得。但可怜处，无奈苒苒魂惊，采香南浦，剪梅烟驿。

### 夜合花·柳锁莺魂   
> 史达祖

柳锁莺魂，花翻蝶梦①，自知愁染潘郎②。轻衫未揽，犹将泪点偷藏。念前事，怯流光，早春窥、酥雨池塘③。向消凝里④，梅开半面，情满徐妆⑤。  
风丝一寸柔肠，曾在歌边惹恨，烛底萦香。芳机瑞锦，如何未织鸳鸯？人扶醉，月依墙，是当初、谁敢疏狂！把闲言语，花房夜久，各自思量。

### 玉蝴蝶·晚雨未摧宫树   
> 史达祖

晚雨未摧宫树，可怜闲叶，犹抱凉蝉。短景归秋①，吟思又接愁边。漏初长、梦魂难禁，人渐老、风月俱寒。想幽欢，土花庭甃②，虫网阑干。  
无端。啼蛄搅夜③，恨随团扇④，苦近秋莲⑤。一笛当楼，谢娘悬泪立风前。故园晚、强留诗酒，新雁远、不致寒暄。隔苍烟，楚香罗袖，谁伴婵娟？

### 八归·秋江带雨   
> 史达祖

秋江带雨，寒沙萦水，人瞰画阁愁独①。烟蓑散响惊诗思，还被乱鸥飞去，秀句难续。冷眼尽归图画上，认隔岸、微茫云屋。想半属、渔市樵村，欲暮竞燃竹②。  
须信风流未老，凭持尊酒③，慰此凄凉心目。一鞭南陌，几篙官渡，赖有歌眉舒绿④。只匆匆眺远，早觉闲愁挂乔木。应难奈⑤、故人天际，望彻淮山，相思无雁足⑥。

### 生查子·元夕戏陈敬叟   
> 刘克庄
> 元夕戏陈敬叟①

繁灯夺霁华②，戏鼓侵明发③。物色旧时同，情味中年别。  
浅画镜中眉，深拜楼西月④。人散市声收，渐入愁时节。

### 贺新郎·九日   
> 刘克庄
> 九 日①

湛湛长空黑②，更那堪、斜风细雨，乱愁如织。老眼平生空四海，赖有高楼百尺。看浩荡、千崖秋色。白发书生神州泪，尽凄凉、不向牛山滴③。追往事，去无迹。  
少年自负凌云笔④。到而今、春华落尽，满怀萧瑟。常恨世人新意少，爱说南朝狂客⑤。把破帽、年年拈出。若对黄花孤负酒，怕黄花、也笑人岑寂。鸿北去，日西匿。

### 贺新郎·端午   
> 刘克庄
> 端 午

深院榴花吐。画帘开、练衣纨扇①，午风清暑。儿女纷纷夸结束，新样钗符艾虎②。早已有、游人观渡③。老大逢场慵作戏④，任陌头、年少争旗鼓。溪雨急，浪花舞。  
灵均标致高如许⑤，忆生平、既纫兰佩⑥，更怀椒糈⑦。谁信骚魂千载后，波底垂涎角黍⑧。又说是、蛟馋龙怒。把似而今醒到了⑨，料当年、醉死差无苦。聊一笑，吊千古。

### 木兰花·戏林推   
> 刘克庄
> 戏　林　推①

年年跃马长安市②，客舍似家家似寄。青钱换酒日无何，红烛呼卢宵不寐③。  
易挑锦妇机中字④，难得玉人心下事。男儿西北有神州，莫滴水西桥畔泪⑤。

### 江城子·画楼帘幕卷新晴   
> 卢祖皋

画楼帘幕卷新晴。掩银屏，晓寒轻。坠粉飘香，日日唤愁生。暗数十年湖上路，能几度，着娉婷①。  
年华空自感飘零。拥春酲②，对谁醒？天阔云闲，无处觅箫声。载酒买花年少事，浑不似，旧心情。

### 宴清都·春讯飞琼管   
> 卢祖皋

春讯飞琼管①。风日薄，度墙啼鸟声乱。江城次第②，笙歌翠合，绮罗香暖。溶溶涧渌冰泮③。醉梦里、年华暗换。料黛眉、重锁隋堤④，芳心还动梁苑⑤。  
新来雁阔云音，鸾分鉴影⑥，无计重见。啼春细雨，笼愁淡月，恁时庭院⑦。离肠未语先断。算犹有、凭高望眼。更那堪、芳草连天⑧，飞梅弄晚。

### 南乡子   
> 潘牥
> 题南剑州妓馆①

生怕倚栏杆。阁下溪声阁外山。惟有旧时山共水，依然。暮雨朝云去不还。  
应是蹑飞鸾②。月下时时整佩环。月又渐低霜又下，更阑。折得梅花独自看。

### 瑞鹤仙·湿云粘雁影   
> 陆睿

湿云黏雁影。望征路愁迷，离绪难整。千金买光景②。但疏钟催晓，乱鸦啼暝。花悰暗省③。许多情、相逢梦境。便行云、都不归来，也合寄将音信。  
孤迥。盟鸾心在④，跨鹤程高，后期无准。情丝待剪。翻惹得，旧时恨。怕天教何处，参差双燕，还染残朱剩粉⑤。对菱花⑥、与说相思，看谁瘦损？

