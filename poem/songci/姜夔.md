
### <font color=green>小重山令（赋潭州红梅）</font>
<font face="楷体" color=red>
人绕湘皋月坠时。  
斜横花树小，浸愁漪。  
一春幽事有谁知。  
东风冷、香远茜裙归。  

鸥去昔游非。  
遥怜花可可，梦依依。  
九疑云杳断魂啼。  
相思血，都沁绿筠枝。  
</font>

### <font color=green>江梅引（丙辰之冬，予留梁溪，将诣淮而不得，因梦思以述志）</font>
<font face="楷体" color=red>
人间离别易多时。  
见梅枝。  
忽相思。  
几度小窗，幽梦手同携。  
今夜梦中无觅处，漫徘徊。  
寒侵被、尚未知。  

湿红恨墨浅封题。  
宝筝空、无雁飞。  
俊游巷陌，算空有、古木斜晖。  
旧约扁舟，心事已成非。  
歌罢淮南春草赋，又萋萋。  
漂零客、泪满衣。  
</font>

### <font color=green>蓦山溪（题钱氏溪月）</font>
<font face="楷体" color=red>
与鸥为客。  
绿野留吟屐。  
两行柳垂阴，是当日、仙翁手植。  
一亭寂寞。  
烟外带愁横，荷苒苒，展凉云，横卧虹千尺。  

才因老尽，秀句君休觅。  
万绿正迷人，更愁入、山阳夜笛。  
百年心事，惟有玉阑知，吟未了，放船回，月下空相忆。  
</font>

### <font color=green>莺声绕红楼</font>
<font face="楷体" color=red>
> 工吹笛，妓皆以柳黄为衣

十亩梅花作雪飞。  
冷香下、携手多时。  
两年不到断桥西。  
长笛为予吹。  

人妒垂杨绿，春风为、染作仙衣。  
垂杨却又妒腰肢。  
近平声前舞丝丝。  
</font>

### <font color=green>鬲溪梅令（仙吕调丙辰冬自无锡归，作此寓意）</font>
<font face="楷体" color=red>
好花不与殢香人。  
浪粼粼。  
又恐春风归去绿成阴。  
玉钿何处寻。  

木兰双桨梦中云。  
小横陈。  
漫向孤山山下觅盈盈。  
翠禽啼一春。  
</font>

### <font color=green>阮郎归（为张平甫寿，是日同宿湖西定香寺）</font>
<font face="楷体" color=red>
红云低压碧玻璃。  
惺忪花上啼。  
静看楼角拂长枝。  
朝寒吹翠眉。  

休涉笔，且裁诗。  
年年风絮时。  
绣衣夜半草符移。  
月中双桨归。  
</font>

### <font color=green>阮郎归</font>
<font face="楷体" color=red>
旌阳宫殿昔徘徊。  
一坛云叶垂。  
与君闲看壁间题。  
夜凉笙鹤期。  

茅店酒，寿君时。  
老枫临路歧。  
年年强健得追随。  
名山游遍归。  
</font>

### <font color=green>好事近（赋茉莉）</font>
<font face="楷体" color=red>
凉夜摘花钿，苒苒动摇云绿。  
金络一团香露，正纱厨人独。  

朝来碧缕放长穿，钗头罣层玉。  
记得如今时候，正荔枝初熟。  
</font>

### <font color=green>点绛唇（丁未冬过吴松作）</font>
<font face="楷体" color=red>
燕雁无心，太湖西畔随云去。  
数峰清苦。  
商略黄昏雨。  

第四桥边，拟共天随住。  
今何许。  
凭阑怀古。  
残柳参差舞。  
</font>

### <font color=green>点绛唇</font>
<font face="楷体" color=red>
金谷人归，绿杨低扫吹笙道。  
数声啼鸟。  
也学相思调。  

月落潮生，掇送刘郎老。  
淮南好。  
甚时重到。  
陌上生春草。  
</font>

### <font color=green>虞美人（赋牡丹）</font>
<font face="楷体" color=red>
西园曾为梅花醉。  
叶翦春云细。  
玉笙凉夜隔帘吹。  
卧看花梢摇动、一枝枝。  

娉娉袅袅教谁惜。  
空压纱巾侧。  
沈香亭北又青苔。  
唯有当时蝴蝶、自飞来。  
</font>

### <font color=green>虞美人</font>
<font face="楷体" color=red>
摩挲紫盖峰头石。  
上瞰苍＿立。  
玉盘摇动半＿花。  
花树扶疏一半、白云遮。  

盈盈相望无由摘。  
惆怅归来屐。  
而今仙迹杳难寻。  
那日青楼曾见、似花人。  
</font>

### <font color=green>忆王孙（番阳彭氏小楼作）</font>
<font face="楷体" color=red>
冷红叶叶下塘秋。  
长与行云共一舟。  
零落江南不自由。  
两绸缪。  
料得吟
鸾夜夜愁。  
</font>

### <font color=green>少年游（戏平甫）</font>
<font face="楷体" color=red>
双螺未合，双蛾先敛，家在碧云西。  
别母情怀，随郎滋味，桃叶渡江时。  

扁舟载了，匆匆归去，今夜泊前溪。  
杨柳津头，梨花墙外，心事两人知。  
</font>

### <font color=green>鹧鸪天（己酉之秋苕溪记所见）</font>
<font face="楷体" color=red>
京洛风流绝代人。  
因何风絮落溪津。  
笼鞋浅出鸦头袜，知是凌波缥缈身。  

红乍笑，绿长嚬。  
与谁同度可怜春。  
鸳鸯独宿何曾惯，化作西楼一缕云。  
</font>

### <font color=green>鹧鸪天</font>
<font face="楷体" color=red>
> 也。是日即平甫初度，因买酒茅舍，并坐古枫下。古枫，旌阳在时物也。旌阳尝以草屦悬其上，土人谓屦为屐，因名曰挂屐枫。苍山四围，平野尽绿，隔涧野花红白，照影可喜，使人采撷，以藤纠缠著枫上。少焉月出，大於黄金盆。逸兴横生，遂成痛饮，午夜乃寝。明年，平甫初度，欲治舟往封禺松竹间，念此游之不可再也，歌以寿之

曾共君侯历聘来。  
去年今日踏莓苔。  
旌阳宅里疏疏磬，挂屐枫前草草杯。  

呼煮酒，摘青梅。  
今年官事莫徘徊。  
移家径入蓝田县，急急船关打鼓催。  
</font>

### <font color=green>鹧鸪天（丁巳元日）</font>
<font face="楷体" color=red>
柏绿椒红事事新。  
隔篱灯影贺年人。  
三茅钟动西窗晓，诗鬓无端又一春。  

慵对客，缓开门。  
梅花闲伴老来身。  
娇儿学作人间字，郁垒神荼写未真。  
</font>

### <font color=green>鹧鸪天（正月十一日观灯）</font>
<font face="楷体" color=red>
巷陌风光纵赏时。  
笼纱未出马先嘶。  
白头居士无呵殿，只有乘肩小女随。  

花满市，月侵衣。  
少年情事老来悲。  
沙河塘上春寒浅，看了游人缓缓归。  
</font>

### <font color=green>鹧鸪天（元夕不出）</font>
<font face="楷体" color=red>
忆昨天街预赏时。  
柳慳梅小未教知。  
而今正是欢游夕，却怕春寒自掩扉。  

帘寂寂，月低低。  
旧情惟有绛都词。  
芙蓉影暗三更后，卧听邻娃笑语归。  
</font>

### <font color=green>鹧鸪天（元夕有所梦）</font>
<font face="楷体" color=red>
肥水东流无尽期。  
当初不合种相思。  
梦中未比丹青见，暗里忽惊山鸟啼。  

春未绿，鬓先丝。  
人间别久不成悲。  
谁教岁岁红莲夜，两处沈吟各自知。  
</font>

### <font color=green>鹧鸪天（十六夜出）</font>
<font face="楷体" color=red>
辇路珠帘两行垂。  
千枝银烛舞僛々。  
东风历历红楼下，谁识三生杜牧之。  

欢正好，夜何其。  
明朝春过小桃枝。  
鼓声渐远游人散，惆怅归来有月知。  
</font>

### <font color=green>夜行船（己酉岁，寓吴兴，同田几道寻梅北山沈氏圃载雪而归）</font>
<font face="楷体" color=red>
略彴横溪人不度。  
听流澌、佩环无数。  
屋角垂枝，船头生影，算唯有、春知处。  

回首江南天欲暮。  
折寒香、倩谁传语。  
玉笛无声，诗人有句，花休道、轻分付。  
</font>

### <font color=green>杏花天</font>
<font face="楷体" color=red>
> 小舟挂席，容与波上

绿丝低拂鸳鸯浦。  
想桃叶、当时唤渡。  
又将愁眼与春风，待去。  
倚兰桡、更少驻。  

金陵路。  
莺吟燕舞。  
算潮水、知人最苦。  
满汀芳草不成归，日暮。  
更移舟、向甚处。  
</font>

### <font color=green>醉吟商小品</font>
<font face="楷体" color=red>
> 梁州、转关绿腰、醉吟商湖渭州、历弦薄媚也。予每念之。辛亥之夏，予谒杨廷秀丈於金陵邸中，遇琵琶工，解作醉吟商湖渭州，因求得品弦法，译成此谱，实双声耳

又正是春归，细柳暗黄千缕。  
暮鸦啼处。  
梦逐金鞍去。  
一点芳心休诉。  
琵琶解语。  
</font>

### <font color=green>玉梅令</font>
<font face="楷体" color=red>
> 曰范村，梅开雪落，竹院深静，而石湖畏寒不出，故戏及之

疏疏雪片。  
散入溪南苑。  
春寒锁、旧家亭馆。  
有玉梅几树，背立怨东风，高花未吐，暗香已远。  

公来领略，梅花能劝。  
花长好、愿公更健。  
便揉春为酒，翦雪作新诗，拚一日、绕花千转。  
</font>

### <font color=green>踏莎行（自沔东来，丁未元日至金陵，江上感梦而作）</font>
<font face="楷体" color=red>
燕燕轻盈，莺莺娇软。  
分明又向华胥见。  
夜长争得薄情知，春初早被相思染。  

别后书辞，别时针线。  
离魂暗逐郎行远。  
淮南皓月冷千山，冥冥归去无人管。  
</font>

### <font color=green>诉衷情（端午宿合路）</font>
<font face="楷体" color=red>
石榴一树浸溪红。  
零落小桥东。  
五日凄凉心事，山雨打船篷。  

谙世味，楚人弓。  
莫忡忡。  
白头行客，不采苹花，孤负薰风。  
</font>

### <font color=green>浣溪沙</font>
<font face="楷体" color=red>
> 沙露，衰草入云。  
丙午之秋，予与安甥或荡舟采菱，或举火罝兔，或观鱼簺下，山行野吟，自适其适，凭虚怅望，因赋是阙

著酒行行满袂风。  
草枯霜鹘落晴空。  
销魂都在夕阳中。  

恨入四弦人欲老，  
梦寻千驿意难通。  
当时何似莫匆匆。  
</font>

### <font color=green>浣溪沙（巳酉岁客吴兴，收灯夜阖户无聊，俞商卿呼之共出，因记所见）</font>
<font face="楷体" color=red>
春点疏梅雨后枝，  
翦灯心事峭寒时。  
市桥携手步迟迟。  

蜜炬来时人更好，  
玉笙吹彻夜何其，  
东风落靥不成归。  
</font>

### <font color=green>浣溪沙（辛亥正月二十四日发合肥）</font>
<font face="楷体" color=red>
钗燕笼云晚不忺，拟将裙带系郎船，别离滋味又今年。  

杨柳夜寒犹自舞，鸳鸯风急不成眠，些儿闲事莫萦牵。  
</font>

### <font color=green>浣溪沙（丙辰岁不尽五日吴松作）</font>
<font face="楷体" color=red>
雁怯重云不肯啼，画船愁过石塘西。打头风浪恶禁持。  

春浦渐生迎棹绿，小梅应长亚门枝，一年灯火要人归。  
</font>

### <font color=green>浣溪沙（丙辰腊，与俞商卿、銛朴翁同寓新安溪庄舍，得腊花韵甚，赋二首）</font>
<font face="楷体" color=red>
花里春风未觉时。  
美人呵蕊缀横枝。  
隔帘飞过蜜蜂儿。  

书寄岭头封不到，  
影浮杯面误人吹。  
寂寥惟有夜寒知。  
</font>

### <font color=green>浣溪沙</font>
<font face="楷体" color=red>
翦翦寒花小更垂。  
阿琼愁里弄妆迟。  
东风烧烛夜深归。  

落蕊半黏钗上燕，  
露黄斜映鬓边犀。  
老夫无味已多时。  
</font>

### <font color=green>霓裳中序第一</font>
<font face="楷体" color=red>
> 香。又于乐工故书中得商调霓裳曲十八阕，皆虚谱无辞。按沈氏乐霓裳道调，此乃商调。乐天诗云：“散序六阕”，此特两阕，未知孰是。然音书闲雅，不类今曲。予不暇尽作，作中序一阕传于世。予方羁游，感此古音，不自知其辞之怨抑也

亭皋正望极。  
乱落江莲归未得。  
多病却无气力。  
况纨扇渐疏，罗衣初索。  

流光过隙。  
叹杏梁、双燕如客。  
人何在，一帘淡月，仿佛照颜色。  

幽寂。  
乱蛩吟壁。  
动庾信、清愁似织。  
沉思年少浪迹。  
笛里关山，柳下坊陌。  

坠红无信息。  
漫暗水、涓涓溜碧。  
漂零久，而今何意，醉卧酒炉侧。  
</font>

### <font color=green>庆宫春</font>
<font face="楷体" color=red>
> 泽茫茫雁影微。玉峰重垒护云衣。长桥寂寞春寒夜，只有诗人一舸归。”后五年冬，复与俞商卿、张平甫、銛朴翁自封禺同载诣梁溪，道经吴松。山寒天迥，云浪四合。中夕相呼步垂虹，星斗下垂，错杂渔火，朔吹凛凛，卮酒不能支。相翁以衾自缠，犹相与行吟，因赋此阕，盖过旬涂稿乃定。相翁咎予无益，然意所耽，不能自己也。平甫，商卿，朴翁皆工于诗，所出奇诡，予亦强追逐之。此行既归，各得五十余解

双桨莼波，一蓑松雨，暮愁渐满空阔。  
呼我盟鸥，翩翩欲下，背人还过木末。  
那回归去，荡云雪、孤舟夜发。  
伤心重见，依约眉山，黛痕低压。  

采香径里春寒，老子婆娑，自歌谁答。  
垂虹西望，飘然引去，此兴平生难遏。  
酒醒波远，政凝想、明榼素袜。  
如今安在，唯有阑干，伴人一霎。  
</font>

### <font color=green>齐天乐</font>
<font face="楷体" color=red>
> 约予同赋，以授歌者。功父先成，辞甚美。予裴回未利花间，仰见秋月，顿起幽思，寻亦得此。蟋蟀，中都呼为促织，善斗。好事者或以三二十万钱致一枚，镂象齿为楼观以贮之

庾郎先自吟愁赋。  
凄凄更闻私语。  
露湿铜铺，苔侵石井，都是曾听伊处。  
哀音似诉。  
正思妇无眠，起寻机杼。  
曲曲屏山，夜凉独自甚情绪。  

西窗又吹暗雨。  
为谁频断续，相和砧杵。  
候馆迎秋，离宫吊月，别有伤
心无数。  
幽诗漫与。  
笑篱落呼灯，世间儿女。  
写入琴丝，一声声更苦。  


> 宣政间有士大夫制蟋蟀吟。  
</font>

### <font color=green>满江红</font>
<font face="楷体" color=red>
> 心字融入去声，方谐音律。予欲以平韵为之，久不能成。因泛巢湖，闻远岸箫鼓声。问之舟师，云：居人为此湖神姥寿也。予因祝曰：得一席风径至居巢，当以平韵满江红为迎送神曲。言讫，风与笔俱驶，顷刻而成。末句云“闻佩环”，则协律矣。书以绿笺，沈于白浪。辛亥正月晦也。是岁六月，复过祠下，因刻之柱间。有客来自居巢云：士人祠姥，辄能歌此词。按曹操至濡须口，孙权遗操书曰：春水方生，公宜速去。操曰：孙权不欺孤。乃彻军还。濡须口与东关相近，江湖水之所出入。予意春水方生，必有司之者，故归其功于姥云

仙姥来时，正一望、千顷翠澜。  
旌旗共、乱云俱下，依约前山。  
命驾群龙金作轭，相从诸娣玉为冠 |< 庙中列坐如夫人者十三人 >|。  
向夜深、风定悄无人，闻佩环。  

神奇处，君试看。  
奠淮右，阻江南。  
遣六丁雷电，别守东关。  
却笑英雄无好手，一篙春水走曹瞒。  
又怎知、人在小红楼，帘影间。  
</font>

### <font color=green>一萼红</font>
<font face="楷体" color=red>
> 橘幽篁，一径深曲。穿径而南，官梅数十株，如椒、如菽，或红破白露，枝影扶疏。著屐苍苔细石间，野兴横生，亟命驾登定王台。乱湘流、入麓山，湘云低昂，湘波容与。兴尽悲来，醉吟成调

古城阴。  
有官梅几许，红萼未宜簪。  
池面冰胶，墙腰雪老，云意还又沈沈。  
翠藤共、闲穿径竹，渐笑语、惊起卧沙禽。  
野老林泉，故王台榭，呼唤登临。  

南去北来何事，荡湘云楚水，目极伤心。  
朱户黏鸡，金盘簇燕，空叹时序侵寻。  
记曾共、西楼雅集，想垂杨、还袅万丝金。  
待得归鞍到时，只怕春深。  
</font>

### <font color=green>念奴娇</font>
<font face="楷体" color=red>
> 水且涸，荷叶出地寻丈，因列坐其下。上不见日，清风徐来，绿云自动。间于疏处窥见游人画船，亦一乐也。朅来吴兴，数得相羊荷花中。又西湖，光景奇绝。故以此句写之

闹红一舸，记来时、尝与鸳鸯为侣。  
三十六陂人未到，水佩风裳无数。  
翠叶吹凉，玉容销酒，更洒菰蒲雨。  
嫣然摇动，冷香飞上诗句。  

日暮。  
青盖亭亭，情人不见，争忍凌波去。  
只恐舞衣寒易落，愁入西风南浦。  
高柳垂阴，老鱼吹浪，留我花间住。  
田田多少，几回沙际归路。  
</font>

### <font color=green>念奴娇（谢人惠竹榻）</font>
<font face="楷体" color=red>
楚山修竹，自娟娟、不受人间袢暑。  
我醉欲眠伊伴我，一枕凉生如许。  
象齿为材，花藤作面，终是无真趣。  
梅风吹溽，此君直恁清苦。  

须信下榻殷勤，翛然成梦，梦与秋相遇。  
翠袖佳人来共看，漠漠风烟千亩。  
蕉叶窗纱，荷花池馆，别有留人处。  
此时归去，为君听尽秋雨。  
</font>

### <font color=green>眉妩（一名百宜娇戏张仲远）</font>
<font face="楷体" color=red>
看垂杨连苑，杜若侵沙，愁损未归眼。  
信马青楼去，重帘下，娉婷人妙飞燕。  
翠尊共款。  
听艳歌、郎意先感。  
便携手、月地云阶里，爱良夜微暖。  

无限。  
风流疏散。  
有暗藏弓履，偷寄香翰。  
明日闻津鼓，湘江上，催人还解春缆。  
乱红万点。  
怅断魂、烟水遥远。  
又争似相携，乘一舸、镇长见。  
</font>

### <font color=green>月下笛</font>
<font face="楷体" color=red>
与客携壶，梅花过了，夜来风雨。  
幽禽自语。  
啄香心、度墙去。  
春衣都是柔荑翦，尚沾惹、残茸半缕。  
怅玉钿似扫，朱门深闭，再见无路。  

凝伫。  
曾游处。  
但系马垂杨，认郎鹦鹉。  
扬州梦觉，彩云飞过何许。  
多情须倩梁间燕，问吟袖、弓腰在否。  
怎知道，误了人，年少自恁虚度。  
</font>

### <font color=green>清波引</font>
<font face="楷体" color=red>
> 大别之幽处，无一日不在心目间。胜友二三，极意吟尝。朅来湘浦，岁晚凄然，步绕园梅，摛笔以赋

冷云迷浦。  
倩谁唤、玉妃起舞。  
岁华如许。  
野梅弄眉妩。  
屐齿印苍藓，渐为寻花来去。  
自随秋雁南来，望江国、渺何处。  

新诗漫与。  
好风景、长是暗度。  
故人知否。  
抱幽恨难语。  
何时共渔艇，莫负沧浪烟雨。  
况有清夜啼猿，怨人良苦。  
</font>

### <font color=green>法曲献仙音</font>
<font face="楷体" color=red>
> 斋下瞰湖山，光景奇绝。予数过之，为赋此

虚阁笼寒，小帘通月，暮色偏怜高处。  
树隔离宫，水平驰道，湖山尽入尊俎。  
奈楚客淹留久，砧声带愁去。  

屡回顾。  
过秋风、未成归计。  
谁念我、重见冷枫红舞。  
唤起淡妆人，问逋仙、今在何许。  
象笔鸾笺，甚而今、不道秀句。  
握平生幽恨，化作沙边烟雨。  
</font>

### <font color=green>琵琶仙</font>
<font face="楷体" color=red>
> 盛，西湖未能过也。己酉岁，予兴萧时父载酒南郭，感遇成歌

双桨来时，有人似、旧曲桃根桃叶。  
歌扇轻约飞花，蛾眉正奇绝。  
春渐远、汀洲自绿，更添了、几声啼鴂。  
十里扬州，三生杜牧，前事休说。  

又还是、宫烛分烟，奈愁里、匆匆换时节。  
都把一襟芳思，与空阶榆荚。  
千万缕、藏鸦细柳，为玉尊、起舞回雪。  
想见西出阳关，故人初别。  
</font>

### <font color=green>玲珑四犯（此曲双调，世别有大石调一曲越中岁暮闻箫鼓感怀）</font>
<font face="楷体" color=red>
叠鼓夜寒，垂灯春浅，匆匆时事如许。  
倦游欢意少，俯仰悲今古。  
江淹又吟恨赋。  
记当时、送君南浦。  
万里乾坤，百年身世，唯有此情苦。  

扬州柳，垂官路。  
有轻盈换马，端正窥户。  
酒醒明月下，梦逐潮声去。  
文章信美知何用，漫赢得、天涯羁旅。  
教说与。  
春来要寻花伴侣。  
</font>

### <font color=green>侧犯（咏芍药）</font>
<font face="楷体" color=red>
恨春易去。  
甚春却向扬州住。  
微雨。  
正茧栗梢头弄诗句。  
红桥二十四，总是行云处。  
无语。  
渐半脱宫衣笑相顾。  

金壶细叶，千朵围歌舞。  
谁念我、鬓成丝，来此共尊俎。  
后日西园，绿阴无数。  
寂寞刘郎，自修花谱。  
</font>

### <font color=green>水龙吟（黄庆长夜泛鉴湖，有怀归之曲，课予和之）</font>
<font face="楷体" color=red>
夜深客子移舟处，两两沙禽惊起。  
红衣入桨，青灯摇浪，微凉意思。  
把酒临风，不思归去，有如此水。  
况茂林游倦，长干望久，芳心事、箫声里。  

屈指归期尚未。  
鹊南飞、有人应喜。  
画阑桂子，留香小待，提携影底。  
我已情多，十年幽梦，略曾如此。  
甚谢郎、也恨飘零，解道月明千里。  
</font>

### <font color=green>探春慢</font>
<font face="楷体" color=red>
> 惟姊弟之爱，沔之父老儿女子，亦莫不予爱也。丙午冬，千岩老人约予过苕霅，岁晚乘涛载雪而下。顾念依依，殆不能去。  作此曲别郑次皋、辛克清、姚刚中诸君

衰草愁烟，乱鸦送日，风沙回旋平野。  
拂雪金鞭，欺寒茸帽，还记章台走马。  
谁念漂零久，漫赢得、幽怀难写。  
故人清沔相逢，小窗闲共情话。  

长恨离多会少，重访问竹西，珠泪盈把。  
雁碛波平，渔汀人散，老去不堪游冶。  
无奈苕溪月，又照我、扁舟东下。  
甚日归来，梅花零乱春夜。  
</font>

### <font color=green>八归（湘中送胡德华）</font>
<font face="楷体" color=red>
芳莲坠粉，疏桐吹绿，庭院暗雨乍歇。  
无端抱影销魂处，还见筱墙萤暗，藓阶蛬切。  
送客重寻西去路，问水面、琵琶谁拨。  
最可惜、一片江山，总付与啼鴂。  

长恨相从未款，而今何事，又对西风离别。  
渚寒烟淡，棹移人远，缥缈行舟如叶。  
想文君望久，倚竹愁生步罗袜。  
归来后、翠尊双饮，下了珠帘，玲珑闲看月。  
</font>

### <font color=green>解连环</font>
<font face="楷体" color=red>
玉鞭重倚。  
却沈吟未上，又索离思。  
为大乔、能拨春风，小乔妙移筝，雁啼秋水。  
柳怯云松，更何必、十发梳洗。  
道郎携羽扇，那日隔帘，半面曾记。  

西窗夜凉雨霁。  
叹幽欢未足，何事轻弃。  
问后约、空指蔷薇，算如此溪山，甚时重至。  
水驿灯昏，又见在、曲屏近底。  
念唯有、夜来皓月，照伊自睡。  
</font>

### <font color=green>喜迁莺慢（太簇宫功父新第落成）</font>
<font face="楷体" color=red>
玉珂朱组。  
又占了、道人林下真趣。  
窗户新成，青红犹润，双燕为君胥宇。  
秦淮贵人宅第，问谁记、六朝歌舞。  
总付与、在柳桥花馆，玲珑深处。  

居士。  
闲记取。  
高卧未成，且种松千树。  
觅句堂深，写经窗静，他日任听风雨。  
列仙更教谁做，一院双成俦侣。  
世间住，且休将鸡犬，云中飞去。  
</font>

### <font color=green>摸鱼儿</font>
<font face="楷体" color=red>
> 猷露坐月饮，戏吟此曲，盖欲一洗钿合金钗之尘。他日野处见之，甚为予击节也

向秋来、渐疏班扇，雨声时过金井。  
堂虚已放新凉入，湘竹最宜欹枕。  
闲记省。  
又还是、斜河旧约今再整。  
天风夜冷。  
自织锦人归，乘槎客去，此意有谁领。  

空赢得，今古三星炯炯。  
银波相望千顷。  
柳州老矣犹儿戏，瓜果为伊三请。  
云路迥。  
漫说道、年年野鹊曾并影。  
无人与问。  
但浊酒相呼，疏帘自卷，微月照清饮。  
</font>

### <font color=green>扬州慢</font>
<font face="楷体" color=red>
> 则四顾萧条，寒水自碧，暮色渐起，戌角悲吟。予怀怆然，感慨今昔，因自度此曲。千岩老人以为有《黍离》之悲也自度曲

淮左名都，竹西佳处，解鞍少驻初程。  
过春风十里。  
尽荠麦青青。  
自胡马窥江去后，废池乔木，犹厌言兵。  
渐黄昏，清角吹寒。  
都在空城。  

杜郎俊赏，算而今、重到须惊。  
纵豆蔻词工，青楼梦好，难赋深情。  
二十四桥仍在，波心荡、冷月无声。  
念桥边红药，年年知为谁生。  
</font>

### <font color=green>长亭怨慢</font>
<font face="楷体" color=red>
多不同。桓大司马云：昔年种柳，依依汉南。今看摇落，凄怆江潭。树犹如此，人何以堪。此语予深爱之

渐吹尽、枝头香絮。  
是处人家，绿深门户。  
远浦萦回，暮帆零乱向何许。  
阅人多矣，谁得似、长亭树。  
树若有情时，不曾得、青青如此。  

日暮。  
望高城不见，只见乱山无数。  
韦郎去也，怎忘得、玉环分付。  
第一是、早早归来，怕红萼、无人为主。  
算空有并刀，难翦离愁千缕。  
</font>

### <font color=green>淡黄柳</font>
<font face="楷体" color=red>
> 夹道，依依可怜。因度此阕，以纾客怀

空城晓角。  
吹入垂杨陌。  
马上单衣寒恻恻。  
看尽鹅黄嫩绿，都是江南旧相识。  

正岑寂。  
明朝又寒食。  
强携酒、小桥宅，怕梨花落尽成秋色。  
燕燕飞来，问春何在，唯有池塘自碧。  
</font>

### <font color=green>石湖仙（越调寿石湖居士）</font>
<font face="楷体" color=red>
松江烟浦。  
是千古三高，游衍佳处。  
须信石湖仙，似鸱夷、翩然引去。  
浮云安在，我自爱、绿香红舞。  
容与。  
看世间、几度今古。  

卢沟旧曾驻马，为黄花、闲吟秀句。  
见说胡儿，也学纶巾＿雨。  
玉友金蕉，
玉人金缕。  
缓移筝柱。  
闻好语。  
明年定在槐府。  
</font>

### <font color=green>暗香</font>
<font face="楷体" color=red>
> 此两曲，石湖把玩不已，使工妓隶习之，音节谐婉，乃名之曰暗香、疏影

旧时月色。  
算几番照我，梅边吹笛。  
唤起玉人，不管清寒与攀摘。  
何逊而今渐老，都忘却、春风词笔。但怪得、竹外疏花，香冷入瑶席。

江国。  
正寂寂。  
叹寄与路遥，夜雪初积。  
翠尊易泣。  
红萼无言耿想忆。  
长记曾携手处，千树压、西湖寒碧。  
又片片、吹尽也，几时见得。
</font>

### <font color=green>疏影</font>
<font face="楷体" color=red>
苔枝缀玉。  
有翠禽小小。  
枝上同宿。  
客里相逢，篱角黄昏，无言自倚修竹。  
照君不惯胡沙远，但暗忆、江南江北。  
想佩环、月夜归来，化作此花幽独。  

犹记深营旧事，那人正睡里，飞近蛾绿。  
莫似春风，不管盈盈，早与安排金屋。  
还教一片随波去，又却怨、玉龙哀曲。  
等恁时、重觅幽香，已入小窗横幅。  
</font>

### <font color=green>惜红衣</font>
<font face="楷体" color=red>
> 花相送到青墩。”亦可见矣。丁未之夏，予游千岩，数往来红香中。自度此曲，以无射宫歌之

簟枕邀凉，琴书换曰，睡余无力。  
细洒冰泉，并刀破甘碧。  
墙头唤酒，谁问讯、城南诗客。  
岑寂。  
高柳晚蝉，说西风消息。  

虹梁水陌。  
鱼浪吹香，红衣半狼藉。  
维舟试望故国。  
眇天北。  
可惜渚边沙外，不共美人游历。  
问甚时同赋，三十六陂秋色。  
</font>

### <font color=green>角招</font>
<font face="楷体" color=red>
> 吹香薄人。已而商卿归吴兴，予独来，则山横春烟，新柳被水，游人容与飞花中。怅然有怀，作此寄之。商卿善歌声，稍以儒雅缘饰。予每自度曲，吟洞箫，商卿辄歌而和之，极有山林缥缈之思。今予离忧，商卿一行作吏，殆无复此乐矣

为春瘦。  
何堪更绕西湖，尽是垂柳。  
自看烟外岫。  
记得与君，湖上携手。  
君归未久。  
早乱落、香红千亩。  
一叶凌波缥缈，过三十六离宫，遣游人回首。  

犹有。  
画船障袖。  
青楼倚扇，相映人争秀。  
翠翘光欲溜。  
爱著宫黄，而
今时候。  
伤春似旧。  
荡一点、春心如酒。  
写入吴丝自奏。  
问谁识，曲中心、
花前友。  
</font>

### <font color=green>征招</font>
<font face="楷体" color=red>
> 篷方底，舟师行歌，徐徐曳之如偃卧榻上，无动摇突兀势，以故得尽情骋望。予欲家焉而未得，作徵招以寄兴。徵招、角招者，政和间，大晟府尝制数十曲，音节驳矣。予尝考唐田畸声律要诀云：徵与二变之调，成非流美，故自古少徵调曲也。徵为去母调，如黄钟之徵，以黄钟为线，不用黄钟乃谐。故随唐旧谱，不用母声，琴家无媒调、商调之类。皆徵也，亦皆具母弦而不用。其说详于予所作琴书。然黄钟以林钟为徵，住声於林钟。若不用黄钟声，便自成林钟宫矣。故大晟府徵调兼母声，一句似林钟均，所以当时有落韵之语。予尝使人吹而听之，寄君声于臣民事物之中，清者高而亢，浊者下而遗，万宝常所谓宫离而不附者是已。因再三推寻唐谱并琴弦法而得其意。黄钟徵虽不用母声，亦不可多用变徵蕤宾、变宫庆钟声。若不用黄钟而用蕤宾、应钟，即是林钟宫矣。余十一均徵调傲此。其法可谓善矣。然无清声，只可施之琴瑟，难入燕乐。故燕乐阙徵调，不必补可也。此一曲乃予昔所制，因旧央正宫齐天乐慢前两拍是徵调，故足成之。虽兼用母声，较大晟央为无病矣。此曲依晋史名曰黄钟下微调、角招曰黄钟清角调

潮回却过西陵浦，扁舟仅容居士。  
去得几何时，黍离离如此。  
客途今倦矣。  
漫赢得、一襟诗思。  
记忆江南，落帆沙际，此行还是。  

迤逦。  
剡中山，重相见、依依故人情味。  
似怨不来游，拥愁鬟十二。  
一丘聊复尔。  
也孤负、幼舆高志。  
水洪晚，漠漠摇烟，奈未成归计。  
</font>

### <font color=green>秋宵吟（越调·自制曲）</font>
<font face="楷体" color=red>
古帘空，坠月皎。  
坐久西窗人悄。  
蛩吟苦，渐漏水丁丁，箭壶催晓。  
引凉颸、动翠葆。  
露脚斜飞云表。  
因嗟念，似去国情怀，暮帆烟草。  

带眼销磨，为近日、愁多顿老。  
卫娘何在，宋玉归来，两地暗萦绕。  
摇落江枫早。  
嫩约无凭，幽梦又杳。  
但盈盈、泪洒单衣，今夕何恨未了。  
</font>

### <font color=green>凄凉犯</font>
<font face="楷体" color=red>
> 闻马嘶。出城四顾，则荒烟野草，不胜凄黯，乃著此解。琴有凄凉调，假以为名。凡曲言犯者，谓以宫犯商、商犯宫之类。如道调宫上字住，双调亦上字住。所住字同，故道调曲中犯双调，或于双调曲中犯道调，其他准此。唐人乐书云：犯有正、旁、偏、侧。宫犯宫为正，宫犯商为旁，宫犯角为偏，宫犯羽为侧。此说非也。十二宫所住字各不同，不容相犯，十二宫特可犯商、角、羽耳。予归行都，以此曲示国工田正德，使以哑栗角吹之，其韵极美，亦曰瑞鹤仙影

绿杨巷陌。  
秋风起、边城一片离索。  
马嘶渐远，人归甚处，戍楼吹角。  
情怀正恶。  
更衰草寒烟淡薄。  
似当时、将军部曲，迤逦度沙漠。  

追念西湖上，小舫携歌，晚花行乐。  
旧游在否，想如今、翠凋红落。  
漫写羊裙，等新雁来时系著。  
怕匆匆、不肯寄与，误后约。  
</font>

### <font color=green>翠楼吟</font>
<font face="楷体" color=red>
> 予去武昌十年，故人有泊舟鹦鹉洲者，闻小姬歌此词，问之颇能道其事，还吴为予言之。兴怀昔游，且伤今之离索也


月冷龙沙，尘清虎落，今年汉酺初赐。  
新翻胡部曲，听毡幕、元戎歌吹。  
层楼高峙。  
看槛曲萦红，檐牙飞翠。  
人姝丽。  
粉香吹下，夜寒风细。  

此地。  
宜有词仙，拥素云黄鹤，与君游戏。  
玉梯凝望久，叹芳草、萋萋千里。  
天涯情味。  
仗酒祓清愁，花销英气。  
西山外。  
是来还卷，一帘秋霁。  
</font>

### <font color=green>湘月</font>
<font face="楷体" color=red>
> 起幽适。丙午七月既望，声伯约予与赵景鲁、景望、萧和父、裕父、时父、恭父大舟浮湘，放乎中流。山水空寒，烟月交映，凄然其为秋也。坐客皆小冠綀服，或弹琴、或浩歌、或自酌、或援笔搜句。予度此曲，即念奴娇之鬲指声也，于双调中吹之。鬲指亦谓之过腔，见晁无咎集。凡能吹竹者，便能过腔也

五湖旧约，问经年底事，长负清景。  
暝入西山，渐唤我、一叶夷犹乘兴。  
倦网都收，归禽时度，月上汀洲冷。  
中流容与，画桡不点清镜。  

谁解唤起湘灵，烟鬟雾鬓，理哀弦鸿阵。  
玉尘谈玄，叹坐客、多少风流名胜。  
暗柳萧萧，飞星冉冉，夜久知秋信。  
鲈鱼应好，旧家乐事谁省。  
</font>

### <font color=green>小重山令（赵郎中谒告迎侍太夫人，将来都下。予喜，为作此曲）</font>
<font face="楷体" color=red>
寒食飞红满帝城。  
慈乌相对立，柳青青。  
玉阶端笏细陈情。  
天恩许，春尽可还京。  

鹊报倚门人。  
安舆扶上了，更亲擎。  
看花携乐缓行程。  
争迎处，堂下拜公卿。  
</font>

### <font color=green>念奴娇（毁舍后作）</font>
<font face="楷体" color=red>
昔游未远，记湘皋闻瑟，沣浦捐褋。  
因觅孤山林处士，来踏梅根残雪。  
獠女供花，伧儿行酒，卧看青门辙。  
一丘吾老，可怜情事空切。  

曾见海作桑田，仙人云表，笑汝真痴绝。  
说与依依王谢燕，应有凉风时节。  
越只青山，吴惟芳草，万古皆沈灭。  
绕枝三币，白头歌尽明月。  
</font>

### <font color=green>卜算子（吏部梅花八咏，次韵。 ）</font>
<font face="楷体" color=red>
江左咏梅人，梦绕青青路。  
因向凌风台下看，心事还将与。  

忆别庾郎时，又过林逋处。  
万古西湖寂寞春，惆怅谁能赋。  
</font>

### <font color=green>卜算子</font>
<font face="楷体" color=red>
月上海云沈，鸥去吴波迥。  
行过西冷有一枝，竹暗人家静。  

又见水沈亭，举目悲风景。  
花下铺毡把一杯，缓饮春风影。  


> 西冷桥在孤山之西，水沈亭在孤山北，亭废。  

</font>

### <font color=green>卜算子</font>
<font face="楷体" color=red>
藓干石斜妨，玉蕊松低覆。日暮冥冥一见来，略比年时瘦。  

凉观酒初醒，竹阁吟才就。犹恨幽香作许慳，小迟春心透。  

> 凉观在孤山之麓，南北梅最奇。竹阁在凉观西，今废。  
</font>

### <font color=green>卜算子</font>
<font face="楷体" color=red>
家在马城西，今赋梅屏雪。  
梅雪相兼不见花，月影玲珑彻。  

前度带愁看，一饷和愁折。  
若使逋仙及见之，定自成愁绝。  


> 马城在都城西北，梅屏甚见珍爱。  
</font>

### <font color=green>卜算子</font>
<font face="楷体" color=red>
摘蕊暝禽飞，倚树悬冰落。  
下竺桥边浅立时，香已漂流却。  

空径晚烟平，古寺春寒恶。  
老子那花第一番，常恐吴儿觉。  
</font>

### <font color=green>卜算子</font>
<font face="楷体" color=red>
绿萼更横枝，多少梅花样。  
惆怅西村一坞春，开遍无人赏。  

细草藉金舆，岁岁长吟想。  
枝上么禽一两声，犹似宫娥唱。  


> 绿萼、横枝，皆梅别种，凡二十许名。西村在孤山后，梅皆阜陵时所种。  
</font>

### <font color=green>卜算子</font>
<font face="楷体" color=red>
象笔带香题，龙笛吟春咽。  
杨柳娇痴未觉愁，花管人离别。  

路出古昌源，石瘦冰霜洁。  
折得青须碧藓花，持向人间说。  


> 越之昌源古梅妙天下。  
</font>

### <font color=green>卜算子</font>
<font face="楷体" color=red>
御苑接湖波，松下春风细。  
云绿峨峨玉万枝，别有仙风味。  

长信昨来看，忆共东皇醉。  
此树婆娑一惘然，苔藓生春意。  

聚景官梅，皆植之高松之下，芘荫岁久，萼尽绿。夔昨岁观梅于彼所闻于园官者如此，未章及之。  
</font>

### <font color=green>洞仙歌（黄木香赠辛稼轩）</font>
<font face="楷体" color=red>
花中惯识，压架玲珑雪。  
乍见缃蕤间琅叶。  
恨春见将了，染额人归，留得个、袅袅垂香带月。  

鹅儿真似酒，我爱幽芳，还比酴醿又娇绝。  
自种古松根，待看黄龙，乱飞上、苍髯五鬣。  
更老仙、添与笔端春，敢唤起桃花，问谁优劣。  
</font>

### <font color=green>蓦山溪（咏柳）</font>
<font face="楷体" color=red>
青青官柳，飞过双双燕。  
楼上对春寒，卷珠帘、瞥然一见。  
如今春去，香絮乱因风，沾径草，惹墙花一一教谁管。  

阳关去也，方表人肠断。  
几度拂行轩，念衣冠、尊前易散。  
翠眉织锦，红叶浪题诗。  
烟渡口，水亭边，长是心先乱。  
</font>

### <font color=green>永遇乐（次韵辛克清先生）</font>
<font face="楷体" color=red>
我与先生，夙期已久，人间无此。  
不学杨郎，南山种豆，十一徵微利。  
云霄直上，诸公衮衮，乃作道边苦李。  
五千言，老来受用，肯教造物儿戏。  

东冈记得，同来胥宇，岁月几何难计。  
柳老悲桓，松高对阮。  
未办为邻地。  
长干白下，青楼朱阁，往往梦中槐蚁。  
却不如、＿尊放满，老夫未醉。  
</font>

### <font color=green>虞美人</font>
<font face="楷体" color=red>
> 峰岭高秀过之，观居士题颜，且歌其所虞美人。羲亦作一解

阑干表立苍龙背。  
三面巉天翠。  
东游才上小蓬莱。  
不见此楼烟雨、未应回。  

而今指点来时路。  
却是冥蒙处。  
老仙鹤驭几时归。  
未必山川城郭、是耶非。  
</font>

### <font color=green>永遇乐（次稼轩北固楼词韵）</font>
<font face="楷体" color=red>
云隔迷楼，苔封很石，人向何处。  
数骑秋烟，一篙寒汐，千古穴来去。  
使君心在，苍崖绿嶂，苦被北门留住。  
有尊中酒差可饮，大旗尽绣熊虎。  

前身诸葛，来游此地，数语便酬三顾。  
楼外冥冥，江皋隐隐，认得征西路。  
中原生聚，神京耆老，南望长淮金鼓。  
问当时、依依种柳，至今在否。  
</font>

### <font color=green>水调歌头（富览亭永嘉作）</font>
<font face="楷体" color=red>
日落爱山紫，沙涨省潮回。  
平生梦犹不到，一叶眇西来。  
欲讯桑田成海，人世了无知者，鱼鸟两相推。  
天外玉笙杳，子晋只空台。  

倚阑干，二三子，总仙才。  
尔歌远游章句，云气入吾杯。  
不问王郎五马，颇忆谢生双屐，处处长青苔。  
东望赤城近，吾兴亦悠哉。  
</font>

### <font color=green>汉宫春（次韵稼轩）</font>
<font face="楷体" color=red>
云曰归欤。  
纵垂天曳曳，终反衡庐。  
扬州十年一梦，免仰差殊。  
秦碑越殿，悔旧游、作计全疏。  
分付与、高怀老尹，管弦丝竹宁无。  

知公爱山入剡，若南寻李白，问讯何如。  
年年雁飞波上，愁亦关予。  
临皋领客，向月边、携酒携鲈。  
今但借、秋风一榻，公歌我亦能书。  
</font>

### <font color=green>汉宫春（次韵稼轩蓬莱阁）</font>
<font face="楷体" color=red>
一顾倾吴。  
苎萝人不见，烟杳重湖。  
当时事如对弈，此亦天乎。  
大夫仙去，笑人间、千古须臾。  
有倦客、扁舟夜泛，犹疑水鸟相呼。  

秦山对楼自绿，怕越王故垒，时下樵苏。  
只今倚阑一笑，然则非欤。  
小丛解唱，倩松风、为我吹竽。  
更坐侍、千岩月落，城头眇眇啼鸟。  
</font>

### <font color=green>点绛唇（寿）</font>
<font face="楷体" color=red>
祝寿筵开，画堂深映花如绣。  
瑞烟喷兽。  
帘幕香风透。  

一点台星，化作人间秀。  
韶音奏。  
雨行红袖。  
齐劝长生酒。  
</font>

### <font color=green>越女镜心（别席毛莹）</font>
<font face="楷体" color=red>
风竹吹香，水枫鸣绿，睡觉凉生金缕。  
镜底同心，枕前双玉，相看转伤幽素。  
傍绮阁、轻阴度。  
飞来鉴湖雨。  

近重午。  
燎银篝、暗薰溽暑。  
罗扇小、空写数行怨苦。  
纤手结芳兰，且休歌、九辩怀楚。  
故国情多，对溪山、都是离绪。  
但一川烟苇，恨满西陵归路。  
</font>

### <font color=green>月上海棠（夹钟商·赋题）</font>
<font face="楷体" color=red>
红妆艳色，照浣花溪影，绝代姝丽。  
弄轻风、摇荡满林罗绮。  
自然富贵天姿，都不比、等闲桃李。  
帘栊静悄，月上正贪春睡。  

长记初开日，逞妖丽、如与人面争媚。  
过韶光一瞬，便成流水。  
对此日叹浮华，惜芳菲、易成憔悴。  
留无计。  
惟有花边尽醉。  
</font>