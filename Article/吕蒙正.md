## 宋-吕蒙正《破窑赋》、《命运赋》、《时运赋》

## 《命运赋》
 
　　天有不测风云，人有旦夕祸福。蜈蚣百足，行不及蛇。家鸡翼大，飞不如鸟。马有千里之程，无人不能自往。人有凌云之志，非运不能腾达。文章盖世，孔子尚困于陈邦。武略超群，太公垂钓于渭水。盗跖年长，不是善良之辈。颜回命短，实非凶恶之徒。尧舜至圣，却生不肖之子。瞽叟顽呆，反生大圣之儿。张良原是布衣，箫何称谓县吏。晏子身无五尺，封为齐国首相。孔明居卧草庐，能作蜀汉军师。韩信无缚鸡之力，封为汉朝大将。冯唐有安邦之志，到老半官无封。李广有射虎之威，终身不第。楚王虽雄，难免乌江自刎；汉王虽弱，却有河山万里。满腹经纶，白发不第；才疏学浅，少年登科。有先富而后贫，有先贫而后富。蛟龙未遇，潜身于鱼虾之间。君子失时，拱手于小人之下。天不得时，日月无光；地不得时，草木不长。水不得时，风浪不平；人不得时，利运不通。  
　　
昔时，余在洛阳，日投僧院，夜宿寒窑。布衣不能遮其体，淡粥不能充其饥。上人憎，下人厌，皆言余之贱也。余曰：非吾贱也，乃时也运也命也。余及第登科，官至极品，位列三公，有挞百僚之杖，有斩鄙吝之剑，出则壮士执鞭，入则佳人捧秧，思衣则有绫罗锦缎，思食则有山珍海味，上人宠，下人拥，人皆仰慕，皆言余之贵也。余曰：非吾贵也，乃时也运也命也。盖人生在世，富贵不可捧，贫贱不可欺。此乃天地循环，终而复始者也。


## 《破窑赋》

天有不测风云，人有旦夕祸福。   
蜈蚣百足，行不及蛇；   
雄鸡扇翼，飞不过鸦。   
马有千里之程，无骑不能自往；   
人有冲天之志，非运不能腾达。   
文章盖世，孔子厄困于陈邦；   
武略超群，太公垂钓于渭水。   
颜渊命短，实非凶恶之徒；   
盗跖年长，不是善良之辈。   
尧舜明圣，却生不肖之儿；   
瞽叟愚顽，反生大孝之子。   
张良原是布衣，萧何曾为县吏；   
韩信未遇之时，无一日之餐，  
及至遇行，腰悬三齐玉印。   
楚霸英雄，败于乌江自刎；   
汉王柔弱，竟有万里江山。   
晏子身短五尺，使楚拜齐名相；   
诸葛力无缚鸡，出作蜀汉军师。   
李广有射虎之威，到老无封；   
冯夷有乘龙之才，一生不遇。   
满腹文章，白发竟然不中；   
才疏学浅，少年及第登科。   
深院宫娥，运退反为妓女；   
风流妓女，时来配作夫人。   
青春美女，却招愚蠢之夫；   
俊秀郎君，反配粗丑之妇。   
蛟龙未遇，潜水于鱼鳖之间；   
君子失时，拱手于小人之下。   
天不得时，日月无光；   
地不得时，草木不生；   
水不得时，波浪不静；   
人不得时，限运不通。   
人生在世，富贵不能淫，贫贱不能移。   
有先贫而后富，有老壮而少衰。   
衣服虽破，常有礼仪之容；   
面带忧愁，每抱怀安之量。   
时遭不遇，只宜安贫守份；   
心若不欺，必有扬眉之日。   
初贫君子，天然骨格生成；   
乍富小人，不脱贫寒肌体。   
福禄岂能强求，富贵谁人不欲。  

## 《时运赋》原文： 

时也，命也，运也！天有不测风云，人有旦夕祸福。   
蜈蚣百足，行不及蛇。   
灵鸡有翼，飞不如鸭。   
马有千里之程，无人不能自往。   
人有凌云之志，非运不能腾达。   
文章盖世，孔子尚困于陈邦；武略超群，太公垂钓于渭水。   
盗跖年长，不是善良之辈；颜回命短，实非凶恶之徒。   
尧、舜至圣，却生不肖之子；瞽叟顽呆，反生大圣之儿。   
张良原是布衣，萧何称谓县吏。   
晏子身无五尺，封为齐国首相；孔明卧居草卢，能作蜀汉军师。   
韩信无缚鸡之力，封为汉朝大将；冯唐有安邦之志，到老半官无封。   
李广有射虎之威，终身不第。   
楚王虽雄，难免乌江自刎；汉王虽弱，却有江山万里。   
满腹经纶，白发不第。   
才疏学浅，少年登科。   
有先富而后贫，有先贫而后富。   
蛟龙未遇，潜身于鱼虾之间。   
君子失时，拱手于小人之下。   
天不得时，日月无光。   
地不得时，草木不长。   
水不得时，风浪不平。   
人不得时，利运不通。   
昔时也，余在洛阳，日投僧院，夜宿寒窑；布衣不能遮其体，淡粥不能充其飢；上人憎，下人厌，皆言：“余之贱也！”余曰：“非吾贱也！乃时也，运也，命也！”    
余及第登科，官至极品，位列三公；有挞百僚之杖，有斩鄙吝之剑；出则壮士执鞭，入则佳人捧袂；思衣则有绫罗锦缎，思食则有山珍海味；上人宠，下人拥，人皆仰慕，言：“余之贵也！”余曰：“非吾贵也！乃时也，运也，命也！”   
盖，人生在世，富贵不能移，贫贱不可欺；此乃天地循环，终而复始者也！   