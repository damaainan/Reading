## 时运赋 

> 冷为峰先生 2018年

生命伊始，沧海纵横。  
天地常暗，日月常明。  
人有旦夕祸福，世有圆缺阴晴。  
漫漫其修亦远，攘攘其欲或空。  
醒醉沧桑几度，沉浮时运几成。  


运去自背，时来自通。  
孔丘受厄而不辍，太公闲钓而有恒。  
项羽先灭秦之雄，背江而刎；刘邦后建汉之伟，盖世而崇。  
虽是布衣，陈胜有鸿鹄之志，但为宰相，秦桧有鼠目之评。  
冯唐抱志不遇，李广到老无封。  
村夫诸葛兴邦，非独谋略；布衣元璋开国，多赖运程。  
天王亡于骄奢之内，闯王败于旦夕之中。  
胯下成韩信之辱，府上疏苏秦之庸。  
陆游空有济世之志，杜甫憾有爱民之情。  
非运尽没桑梓，逢时频出杰英。  


福兮祸倚，祸兮福从。  
花草遇旱而萎萎，枯树逢雨而葱葱。  
平原亦出起伏之势，高山亦呈平缓之形。  
虎有落平川之失，鸡有上梧桐之荣。  
幼童哭于虎口，浅水困于蛟龙。  
鸡犬有声，飞不过壁；燕雀无志，凌以至空。  
君子有寄人篱下之况，小人有作威堂上之凶。  
选错行而碌碌，嫁对郎而融融。  
酒绿舞享乐之末，欲壑近铁窗之行。  
布衣曾出于望族，达官亦生于贫农。  
万贯乃身外之物，一床本榻上之宫。  
富不过三代，运难保一生。  
财富未必心富，人穷未必志穷。  
时运有转，贵贱有终。  


渺渺广宇，悠悠层云。  
四季有序，五曜有循。  
智者晓盈虚之数，达人掌阴阳之门。  
兰亭筵罢，梁园尘湮。  
山野吼风，声悷百壑之鬼；渔樵唱晚，酒泣八瀛之神。  
有志须识时下之运，有心当惜眼前之人。  
嗟夫，作歌于皋岭，吟咏于晨昏。  
看惯潮生月落，微风不才，以掷此文也




-------------------------


## 《时运赋》
宋-吕蒙正

天有不测风云，人有旦夕祸福。  
蜈蚣百足，行不及蛇；  
家鸡翼大，飞不及鸟。  
马有千里之程，无人不能自往；  
人有冲天之志，非运不能腾达。  
文章盖世，孔子厄困于陈邦；  
武略超群，太公垂钓于渭水。  
颜渊命短，实非凶恶之徒；  
盗跖年长，不是善良之辈。  
尧舜明圣，却生不肖之儿；  
瞽叟愚顽，反生大孝之子。  
张良原是布衣，萧何曾为县吏；  
韩信未遇之时，无一日之餐；  
及至遇行，腰悬三齐玉印。  
楚霸英雄，败于乌江自刎；  
汉王柔弱，竟有万里江山。  
晏子身短五尺，使楚拜齐名相；  
诸葛力无缚鸡，出作蜀汉军师。  
李广有射虎之威，到老无封；  
冯夷有乘龙之才，一生不遇。  
满腹文章，白发竟然不中；  
才疏学浅，少年及第登科。  
深院宫娥，运退反为妓女；  
风流妓女，时来配作夫人。  
青春美女，却招愚蠢之夫；  
俊秀郎君，反配粗丑之妇。  
蛟龙未遇，潜水于鱼鳖之间；  
君子失时，拱手于小人之下。  
天不得时，日月无光；  
地不得时，草木不生；  
水不得时，波浪不静；  
人不得时，限运不通。  
人生在世，富贵不能淫，贫贱不能移；  
有先贫而后富，有老壮而少衰。  
衣服虽破，常有礼仪之容；  
面带忧愁，每抱怀安之量。  
时遭不遇，只宜安贫守份；  
心若不欺，必有扬眉之日。  
初贫君子，天然骨格生成；  
乍富小人，不脱贫寒肌体。  
福禄岂能强求，富贵谁人不欲。  
吾昔寓居洛阳，朝求僧餐，暮宿破窑。  
思衣不可遮其体，思食不可济其饥。  
上人憎，下人厌，人道我贱。  
非我不能也，此乃，时也，运也，命也。  
今居朝堂极品，位列三公。  
鞠躬于一人之下，列职于万人之上。  
有挞百僚之杖，有斩鄙吝之剑；  
出则壮士执鞭，入则佳人俸侍；  
思衣而有罗锦千箱，思食而有珍馐百味。  
上人宠，下人拥，人道我贵。  
非我之能也，此乃，时也，运也，命也。  
呜呼！人生在世，富贵不 可尽用，贫贱不可自欺；  
听由天地循环，周而复始焉。  