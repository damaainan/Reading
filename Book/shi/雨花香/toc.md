《雨花香》

俗部 （清） 纪晓岚抄本

繁华似锦扬州旧事，历历在目娓娓道来。里巷传闻市井闲言，无论腥膻俱收录，酒肆烟馆，床上马下，不拘雅俗全捻来……

目 录

雨花香序

雨花香自叙

第一种 今觉楼

第二种 铁菱角

第三种 双鸾配

第四种 四命冤

第五种 倒肥鼋

第六种 洲老虎

第七种 自害自

第八种 人抬人

第九种 官业债

第十种 锦堂春

第十一种 牛丞相

第十二种 狗状元

第十三种 说蜣螂

第十四种 飞蝴蝶

第十五种 村中俏

第十六种 关外缘

第十七种 假都天

第十八种 真菩萨

第十九种 老作孽

第二十种 少知非

第二十一种 刻薄穷

第二十二种 宽厚富

第二十三种 斩刑厅

第二十四种 埋积贼

第二十五种 掷金杯

第二十六种 还玉佩

第二十七种 乩仙渴

第二十八种 亦佛歌

第二十九种 枉贪赃

第三十种 空为恶

第三十一种 三锭窟

第三十二种 一文碑

第三十三种 晦气船

第三十四种 魂灵带

第三十五种 得会银

第三十六种 失春酒

第三十七种 旌烈妻

第三十八种 剐淫妇

第三十九种 定死期

第四十种 出死期

雨花香序

夫人之立言，惟贵乎于世道人心有所裨益。若不切于纲常伦理修齐治平之学者，虽字字珠现，篇篇锦绣，亦泊如也。余自乙已秋，秉铎江部，月进诸生而课之，又凛遵新令，更以策、论、经、史相劘切，库序多士，固已烝烝向道矣，至于市井乡野略读书与不读书之人，余不能一一萃而教之也。今有天基石子，为人长厚，每喜立言，晓示愚蒙，撰刻甚伙。兹观《雨花香》一编，并不谈往昔旧典，是将扬州近事，取其切实而明验青，汇集四十种。意在开导常俗，所以不为雅驯之语，而为浅俚之言。令读之者，无论贤愚，一闻即解，明见眼前之报应，如影随形，乃知祸福自召之义，一予一取，如赠答焉。神为之惊惧，心为之憬语，志行顿然自新。若以此书遍布户晓，人各守分循良，普沾圣天子太平安乐之福，亦有补于名教不小，又何可计其言之雅驯浅俚也耶？因乐为之序。时在雍正岁次丙午仲春望日。

文林郎内阁中书改授扬州府江都县儒学教谕兼训导事年家眷弟袁载锡拜题

雨花香自叙

昔云光禅师于江宁城南，据冈阜最高处设坛，讲经说法，每日听者，日常千余人。如欲入世者，听讲经而善愈进于善，虽有不善，亦悔改而从善，或有志出世者，闻法而心明性朗。其功胜于恒沙宝施，缘此而感召上天雨花，异香远袭，后名其地为雨花坛。游人登其巅，则江耒与林峦文相映带，大是奇观。自梁历今，昭然耳目，垂诸不朽。于欣羡久矣，乃将吾扬近时之实事，漫以通俗俚言，记录若干，悉眼前报应须如，警醒明通要法，印传寰字。凡暗昧人听之而可光明；奸贪刻毒人听之而顿改仁慈敦厚，若有优愁苦恼之徒，听讲而得大快乐；或遇毁仙谤佛之辈，自闻谈说，亦变虔信皈依；若夫出世之高哲，往习净土，任专参悟，可照其功而证果位。是为善有如此善报，为恶有如此恶报，皆现在榜式，前车可鉴。种种事说，虽不敢上比云师之教济雨花，然而醒人之迷悟，复人之天良，与云师之讲义微同，因妄以《雨花香》名兹集。

雍正四年二月花朝石成金天基撰写