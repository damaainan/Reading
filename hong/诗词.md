<font face="楷体">

### 作者缘起   
<font color=red>
说到辛酸处，荒唐愈可悲。由来同一梦，休笑世人痴！  
</font>  

### 作者题绝   
<font color=red>
满纸荒唐言，一把辛酸泪！都云作者痴，谁解其中味？  
</font>  

### 青埂峰偈   
<font color=red>
无材可去补苍天，枉入红尘若许年。此系身前身后事，倩谁记去作奇传？  
</font>  

### 嘲顽石诗   
<font color=red>
女娲炼石已荒唐，又向荒唐演大荒。失去幽灵真境界，幻来亲就臭皮囊。   
好知运败金无彩，堪叹时乖玉不光。白骨如山忘姓氏，无非公子与红妆。  
</font>  

### 癞头僧 疯话   
<font color=red>
惯养娇生笑你痴，菱花空对雪澌澌。好防佳节元宵后，便是烟消火灭时。  
</font>  

### 癞头和尚弄玉   
<font color=red>
天不拘兮地不羁，心头无喜亦无悲，却因锻炼通灵后，便向人间觅是非。   
可叹你今日这番经历：粉渍脂痕污宝光，绮栊昼夜困鸳鸯。沉酣一梦终须醒，冤孽偿清好散场！  
</font>  

### 中秋对月   
<font color=red>
未卜三生愿，频添一段愁。闷来时敛额，行去几回头。自顾风前影，谁堪月下俦？蟾光如有意，先上玉人楼。  
</font>
### 中秋对月   
<font color=red>
时逢三五便团圆，满把晴光护玉栏。天上一轮才捧出，人间万姓仰头看。  
</font>  

### 好了歌   
<font color=red>
世人都晓神仙好，惟有功名忘不了！古今将相在何方？荒冢一堆草没了。世人都晓神仙好，只有金银忘不了！   
终朝只恨聚无多，及到多时眼闭了。世人都晓神仙好，只有姣妻忘不了！君生日日说恩情，君死又随人去了。   
世人都晓神仙好，只有儿孙忘不了！痴心父母古来多，孝顺儿孙谁见了？  
</font>  

### 好了歌解注   
<font color=red>
陋室空堂，当年笏满床，衰草枯杨，曾为歌舞场。蛛丝儿结满雕梁，绿纱今又糊在蓬窗上。   
说什么脂正浓，粉正香，如何两鬓又成霜？昨日黄土陇头送白骨，今宵红灯帐底卧鸳鸯。   
金满箱，银满箱，展眼乞丐人皆谤。正叹他人命不长，那知自己归来丧！训有方，保不定日后作强梁。   
择膏粱，谁承望流落在烟花巷！因嫌纱帽小，致使锁枷杠，昨怜破袄寒，今嫌紫蟒长：乱烘烘你方唱罢我登场，反认他乡是故乡。甚荒唐，到头来都是为他人作嫁衣裳     
</font>
### 西江月二词批宝玉   
<font color=red>
无故寻愁觅恨，有时似傻如狂。纵然生得好皮囊，腹内原来草莽。潦倒不通世务，愚顽怕读文章。   
行为偏僻性乖张，那管世人诽谤！富贵不知乐业，贫穷难耐凄凉。可怜辜负好韶光，于国于家无望。   
天下无能第一，古今不肖无双。寄言纨绔与膏粱：莫效此儿形状！  
</font>  

### 警幻仙子赋   （出自第五回）
<font color=red>
方离柳坞，乍出花房。但行处，鸟惊庭树，将到时，影度回廊。     
仙袂乍飘兮，闻麝兰之馥郁，荷衣欲动兮，听环佩之铿锵。  
靥笑春桃兮，云堆翠髻，唇绽樱颗兮，榴齿含香。     
纤腰之楚楚兮，回风舞雪，珠翠之辉辉兮，满额鹅黄。  
出没花间兮，宜嗔宜喜，徘徊池上兮，若飞若扬。     
蛾眉颦笑兮，将言而未语，莲步乍移兮，待止而欲行。  
羡彼之良质兮，冰清玉润，羡彼之华服兮，闪灼文章。     
爱彼之貌容兮，香培玉琢，美彼之态度兮，凤翥龙翔。  
其素若何，春梅绽雪。  
其洁若何，秋菊被霜。  
其静若何，松生空谷。  
其艳若何，霞映澄塘。  
其文若何，龙游曲沼。  
其神若何，月射寒江。  
应惭西子，实愧王嫱。  
奇矣哉，生于孰地，来自何方，信矣乎，瑶池不二，紫府无双。  
果何人哉？如斯之美也！    
</font>
### 十二钗批语  
<font color=red>
宝黛：可叹停机德，堪怜咏絮才。玉带林中挂，金簪雪里埋。   
元春：二十年来辨是非，榴花开处照宫闱。三春争及初春景，虎兕相逢大梦归。   
探春：才自精明志自高，生于末世运偏消。清明涕送江边望，千里东风一梦遥。   
湘云：富贵又何为，襁褓之间父母违。展眼吊斜晖，湘江水逝楚云飞。   
妙玉：欲洁何曾洁，云空未必空。可怜金玉质，终陷淖泥中。   
迎春：子系中山狼，得志便猖狂。金闺花柳质，一载赴黄粱。   
王熙凤：凡鸟偏从末世来，都知爱慕此生才。一从二令三人木，哭向金陵事更哀。   
巧姐：势败休云贵，家亡莫论亲。偶因济刘氏，巧得遇恩人。   
李纨：桃李春风结子完，到头谁似一盆兰。如冰水好空相妒，枉与他人作笑谈。   
可卿：情天情海幻情身，情既相逢必主淫。漫言不肖皆荣出，造衅开端实在宁。   
惜春：堪破三春景不长，缁衣顿改昔年妆。可怜绣户侯门女，独卧青灯古佛旁。  
 

</font>
### 十二副钗批语  
<font color=red>
晴雯：霁月难逢，彩云易散。心比天高，身为下贱。风流灵巧招人怨。寿夭多因毁谤生，多情公子空牵念。   
袭人：枉自温柔和顺，空云似桂如兰，堪羡优伶有福，谁知公子无缘。   
香菱：   
根并荷花一茎香，平生遭际实堪伤。自从两地生孤木，致使香魂返故乡。   
勘破三春景不长，缁衣顿改昔年妆。可怜绣户侯门女，独卧青灯古佛旁。 
</font>  

### 引子   
<font color=red>
开辟鸿蒙，谁为情种？都只为风月情浓。趁着这奈何天，伤怀日，寂寥时，试遣愚衷。因此上演出这怀金悼玉的红楼梦。  
终身误   
都道是金玉良姻，俺只念木石前盟。空对着，山中高士晶莹雪，终不忘，世外仙姝寂寞林。   
叹人间，美中不足今方信。纵然是齐眉举案，到底意难平。  

</font>  
  
### 枉凝眉   
<font color=red>
一个是阆苑仙葩，一个是美玉无瑕。若说没奇缘，今生偏又遇着他，若说有奇缘，如何心事终虚化？   
一个枉自嗟呀，一个空劳牵挂。一个是水中月，一个是镜中花。想眼中能有多少泪珠儿，怎经得秋流到冬尽，春流到夏！  
</font>
### 恨无常 元春   
<font color=red>
喜荣华正好，恨无常又到。眼睁睁，把万事全抛。荡悠悠，把芳魂消耗。   
望家乡，路远山高。故向爹娘梦里相寻告：儿命已入黄泉，天伦呵，须要退步抽身早！  
</font>  

### 分骨肉 探春   
<font color=red>
一帆风雨路三千，把骨肉家园齐来抛闪。恐哭损残年，告爹娘，休把儿悬念。   
自古穷通皆有定，离合岂无缘？从今分两地，各自保平安。奴去也，莫牵连。  
</font>  

### 喜冤家 迎春   
<font color=red>
中山狼，无情兽，全不念当日根由。一味的骄奢淫荡贪还构。   
觑着那，侯门艳质同蒲柳，作践的，公府千金似下流。叹芳魂艳魄，一载荡悠悠。  
</font>  

### 世难容 妙玉   
<font color=red>
气质美如兰，才华阜比仙。天生成孤癖人皆罕。你道是啖肉食腥膻，视绮罗俗厌，却不知太高人愈妒，过洁世同嫌。可叹这，青灯古殿人将老，辜负了，红粉朱楼春色阑。到头来，依旧是风尘肮脏违心愿。好一似，无瑕白玉遭泥陷，又何须，王孙公子叹无缘。  
</font>  

### 乐中悲 湘云   
<font color=red>
襁褓中，父母叹双亡。纵居那绮罗丛，谁知娇养？幸生来，英豪阔大宽宏量，从未将儿女私情略萦心上。好一似，霁月光风耀玉堂。厮配得才貌仙郎，博得个地久天长，准折得幼年时坎坷形状。终久是云散高唐，水涸湘江。这是尘寰中消长数应当，何必枉悲伤！  
</font>  

### 虚花悟 惜春   
<font color=red>
将那三春看破，桃红柳绿待如何？把这韶华打灭，觅那清淡天和。说什么，天上夭桃盛，云中杏蕊多。到头来，谁把秋捱过？则看那，白杨村里人呜咽，青枫林下鬼吟哦。更兼着，连天衰草遮坟墓。这的是，昨贫今富人劳碌，春荣秋谢花折磨。似这般，生关死劫谁能躲？闻说道，西方宝树唤婆娑，上结着长生果。  
</font>  

### 聪明累 凤姐   
<font color=red>
机关算尽太聪明，反算了卿卿性命。生前心已碎，死后性空灵。家富人宁，终有个家亡人散各奔腾。枉费了，意悬悬半世心，好一似，荡悠悠三更梦。忽喇喇似大厦倾，昏惨惨似灯将尽。呀！一场欢喜忽悲辛。叹人世，终难定！  
</font>  

### 留余庆 巧姐   
<font color=red>
留余庆，留余庆，忽遇恩人，幸娘亲，幸娘亲，积得阴功。   
劝人生，济困扶穷，休似俺那爱银钱忘骨肉的狠舅奸兄！正是乘除加减，上有苍穹。  
</font>  

### 好事终 秦可卿   
<font color=red>
画梁春尽落香尘。擅风情，秉月貌，便是败家的根本。箕裘颓堕皆从敬，家事消亡首罪宁。宿孽总因情。  
</font>  

### 晚韶华 李纨   
<font color=red>
镜里恩情，更那堪梦里功名！那美韶华去之何迅！再休提锈帐鸳衾。只这带珠冠，披凤袄，也抵不了无常性命。虽说是，人生莫受老来贫，也须要阴骘积儿孙。  
气昂昂头戴簪缨，气昂昂头戴簪缨，光灿灿胸悬金印，威赫赫爵禄高登，威赫赫爵禄高登，昏惨惨黄泉路近。问古来将相可还存？也只是虚名儿与后人钦敬。  
</font>  

### 收尾 飞鸟各投林   
<font color=red>
为官的，家业凋零，富贵的，金银散尽，有恩的，死里逃生，无情的，分明报应。   
欠命的，命已还，欠泪的，泪已尽。冤冤相报实非轻，分离聚合皆前定。   
欲知命短问前生，老来富贵也真侥幸。看破的，遁入空门，痴迷的，枉送了性命。   
</font>   
好一似食尽鸟投林，落了片白茫茫大地真干净！  
### 咏白海棠限门盆魂痕昏   

### 探春   
<font color=red>
斜阳寒草带重门，苔翠盈铺雨后盆。玉是精神难比洁，雪为肌骨易销魂。   
芳心一点娇无力，倩影三更月有痕。莫谓缟仙能羽化，多情伴我咏黄昏。  
</font>

### 宝钗   
<font color=red>
珍重芳姿昼掩门，自携手瓮灌苔盆。胭脂洗出秋阶影，冰雪招来露砌魂。   
淡极始知花更艳，愁多焉得玉无痕。欲偿白帝凭清洁，不语婷婷日又昏。  
</font>

### 宝玉   
<font color=red>
秋容浅淡映重门，七节攒成雪满盆。出浴太真冰作影，捧心西子玉为魂。   
晓风不散愁千点，宿雨还添泪一痕。独倚画栏如有意，清砧怨笛送黄昏。  
</font>

### 黛玉   
<font color=red>
半卷湘帘半掩门，碾冰为土玉为盆。偷来梨蕊三分白，借得梅花一缕魂。   
月窟仙人缝缟袂，秋闺怨女拭啼痕。娇羞默默同谁诉，倦倚西风夜已昏。  
</font>

### 湘云   
<font color=red>
其一   
神仙昨日降都门，种得蓝田玉一盆。自是霜娥偏爱冷，非关倩女亦离魂。   
秋阴捧出何方雪，雨渍添来隔宿痕。却喜诗人吟不倦，岂令寂寞度朝昏。   
其二   
蘅芷阶通萝薜门，也宜墙角也宜盆。花因喜洁难寻偶，人为悲秋易断魂。   
玉烛滴干风里泪，晶帘隔破月中痕。幽情欲向嫦娥诉，无奈虚廊夜色昏。  
</font>   
### 菊花诗   

### 忆菊 蘅芜君   
<font color=red>
怅望西风抱闷思，蓼红苇白断肠时。空篱旧圃秋无迹，瘦月清霜梦有知。   
念念心随归雁远，寥寥坐听晚砧痴，谁怜我为黄花病，慰语重阳会有期。  
</font>

### 种菊 怡红公子   
<font color=red>
携锄秋圃自移来，篱畔庭前故故栽。昨夜不期经雨活，今朝犹喜带霜开。   
冷吟秋色诗千首，醉酹寒香酒一杯。泉溉泥封勤护惜，好知井径绝尘埃。  
</font>

### 供菊 枕霞旧友   
<font color=red>
弹琴酌酒喜堪俦，几案婷婷点缀幽。隔座香分三径露，抛书人对一枝秋。   
霜清纸帐来新梦，圃冷斜阳忆旧游。傲世也因同气味，春风桃李未淹留。  
</font>

### 画菊 蘅芜君   
<font color=red>
诗余戏笔不知狂，岂是丹青费较量。聚叶泼成千点墨，攒花染出几痕霜。   
淡浓神会风前影，跳脱秋生腕底香。莫认东篱闲采掇，粘屏聊以慰重阳。  
</font>

### 簪菊 蕉下客   
<font color=red>
瓶供篱栽日日忙，折来休认镜中妆。长安公子因花癖，彭泽先生是酒狂。   
短鬓冷沾三径露，葛巾香染九秋霜。高情不入时人眼，拍手凭他笑路旁。  
</font>

### 菊梦 潇湘妃子   
<font color=red>
篱畔秋酣一觉清，和云伴月不分明。登仙非慕庄生蝶，忆旧还寻陶令盟。   
睡去依依随雁断，惊回故故恼蛩鸣。醒时幽怨同谁诉，衰草寒烟无限情。  
</font>

### 访菊 怡红公子   
<font color=red>
闲趁霜晴试一游，酒杯药盏莫淹留。霜前月下谁家种，槛外篱边何处愁。   
蜡屐远来情得得，冷吟不尽兴悠悠。黄花若解怜诗客，休负今朝挂杖头。  
</font>

### 对菊 枕霞旧友   
<font color=red>
别圃移来贵比金，一丛浅淡一丛深。萧疏篱畔科头坐，清冷香中抱膝吟。   
数去更无君傲世，看来惟有我知音。秋光荏苒休辜负，相对原宜惜寸阴。  
</font>

### 咏菊 潇湘妃子   
<font color=red>
无赖诗魔昏晓侵，绕篱欹石自沉音。毫端蕴秀临霜写，口齿噙香对月吟。   
满纸自怜题素怨，片言谁解诉秋心。一从陶令平章后，千古高风说到今。  
</font>

### 问菊 潇湘妃子   
<font color=red>
欲讯秋情众莫知，喃喃负手叩东篱。孤标傲世偕谁隐，一样花开为底迟？   
圃露庭霜何寂寞，鸿归蛩病可相思？休言举世无谈者，解语何妨片语时。  
</font>

### 菊影 枕霞旧友   
<font color=red>
秋光叠叠复重重，潜度偷移三径中。窗隔疏灯描远近，篱筛破月锁玲珑。   
寒芳留照魂应驻，霜印传神梦也空。珍重暗香休踏碎，凭谁醉眼认朦胧。  
</font>

### 残菊 蕉下客   
<font color=red>
露凝霜重渐倾欹，宴赏才过小雪时。蒂有余香金淡泊，枝无全叶翠离披。   
</font>   
半床落月蛩声病，万里寒云雁阵迟。明岁秋风知再会，暂时分手莫相思。  
### 咏柳   

### 如梦令 湘云   
<font color=red>
岂是绣绒残吐，卷起半帘香雾，纤手自拈来，空使鹃啼燕妒。且住，且住！莫使春光别去。  
</font>

### 西江月 宝琴   
<font color=red>
汉苑零星有限，隋堤点缀无穷。三春事业付东风，明月梅花一梦。   
几处落红庭院，谁家香雪帘栊？江南江北一般同，偏是离人恨重！  
</font>

### 如梦令 黛玉   
<font color=red>
粉堕百花州，香残燕子楼。一团团逐对成逑。飘泊亦如人命薄，空缱绻，说风流。   
草木也知愁，韶华竟白头！叹今生谁舍谁收？嫁与东风春不管，凭尔去，忍淹留。  
</font>

### 临江仙 宝钗   
<font color=red>
白玉堂前春解舞，东风卷得均匀。蜂团蝶阵乱纷纷。几曾随逝水，岂必委芳尘。   
万缕千丝终不改，任他随聚随分。韶华休笑本无根，好风频借力，送我上青云！  
</font>
   
### 大观园题咏   

### 旷性怡情匾额 迎春   
<font color=red>
园成景备特精奇，奉命羞题额旷怡。谁信世间有此境，游来宁不畅神思？  
</font>

### 文章造化匾额 惜春   
<font color=red>
山水横拖千里外，楼台高起五云中。园修日月光辉里，景夺文章造化功。  
</font>

### 凝晖钟瑞匾额 宝钗   
<font color=red>
芳园筑向帝城西，华日祥云笼罩奇。高柳喜迁莺出谷，修篁时待凤来仪。   
文风已著宸游夕，孝化应隆归省时。睿藻仙才盈彩笔，自惭何敢再为辞。  
</font>


### 有凤来仪臣 宝玉谨题   
<font color=red>
秀玉初成实，堪宜待凤凰。竿竿青欲滴，个个绿生凉。迸砌妨阶水，穿帘碍鼎香。莫摇清碎影，好梦昼初长。  
</font>

### 怡红快绿   
<font color=red>
深庭长日静，两两出婵娟。绿蜡春犹卷，红妆夜未眠。凭栏垂绛袖，倚石护青烟。对立东风里，主人应解怜。  
</font>


### 万象争辉匾额 探春   
<font color=red>
名园筑出势巍巍，奉命何惭学浅微。精妙一时言不出，果然万物生光辉。  
</font>

### 文采风流匾额 李纨   
<font color=red>
秀水明山抱复回，风流文采胜蓬莱。绿裁歌扇迷芳草，红衬湘裙舞落梅。   
珠玉自应传盛世，神仙何幸下瑶台。名园一自邀游赏，未许凡人到此来。  
</font>

### 世外仙源匾额 林黛玉   
<font color=red>
名园筑何处，仙境别红尘。借得山川秀，添来景物新。香融金谷酒，花媚玉堂人。何幸邀恩宠，宫车过往频。  
</font>

### 蘅芷清芬   
<font color=red>
蘅芜满净苑，萝薜助芬芳。软衬三春草，柔拖一缕香。轻烟迷曲径，冷翠滴回廊。谁谓池塘曲，谢家幽梦长。  
</font>

### 杏帘在望   
<font color=red>
杏帘招客饮，在望有山庄。菱荇鹅儿水，桑榆燕子梁。一畦春韭绿，十里稻花香。盛世无饥馁，何须耕织忙。  
</font>  

  
### 春夜即事   
<font color=red>
霞绡云幄任铺陈，隔巷蟆更听未真。枕上轻寒窗外雨，眼前春色梦中人。   
盈盈烛泪因谁泣，点点花愁为我嗔。自是小鬟娇懒惯，拥衾不耐笑言频。  
</font>

### 秋夜即事   
<font color=red>
绛芸轩里绝喧哗，桂魄流光浸茜纱。苔锁石纹容睡鹤，井飘桐露湿栖鸦。   
抱衾婢至舒金凤，倚槛人归落翠花。静夜不眠因酒渴，沉烟重拨索烹茶。  
</font>

### 夏夜即事   
<font color=red>
倦绣佳人幽梦长，金笼鹦鹉唤茶汤。窗明麝月开宫镜，室霭檀云品御香。   
琥珀杯倾荷露滑，玻璃槛纳柳风凉。水亭处处齐纨动，帘卷朱楼罢晚妆  
</font>

### 冬夜即事   
<font color=red>
梅魂竹梦已三更，锦やむ衾睡未成。松影一庭惟见鹤，梨花满地不闻莺。   
女儿翠袖诗怀冷，公子金貂酒力轻。却喜侍儿知试茗，扫将新雪及时烹  
</font>
   
### 食螃蟹咏   

### 宝玉   
<font color=red>
持螯更喜桂阴凉，泼醋擂姜兴欲狂。饕餮王孙应有酒，横行公子却无肠。   
脐间积冷馋忘忌，指上沾腥洗尚香。原为世人美口腹，坡仙曾笑一生忙。  
</font>

### 宝钗 食螃蟹咏   
<font color=red>
桂霭桐阴坐举殇，长安涎口盼重阳。眼前道路无经纬，皮里春秋空黑黄。   
酒未敌腥还用菊，性防积冷定须姜。于今落釜成何益，月浦空余禾黍香。  
</font>

### 黛玉   
<font color=red>
铁甲长戈死未忘，堆盘色相喜先尝。螯封嫩玉双双满，壳凸红脂块块香。   
多肉更怜卿八足，助情谁劝我千觞。对斯佳品酬佳节，桂拂清风菊带霜。  
</font>

### 芦雪庵争联即景诗   
<font color=red>
一夜北风紧，开门雪尚飘。入泥怜洁白，匝地惜琼瑶。有意荣枯草，无心饰萎苕。价高村酿熟，年稔府粱饶。   
葭动灰飞管，阳回斗转杓。寒山已失翠，冻浦不闻潮。易挂疏枝柳，难堆破叶蕉。麝煤融宝鼎，绮袖笼金貂。   
光夺窗前镜，香粘壁上椒。斜风仍故故，清梦转聊聊。何处梅花笛？谁家碧玉箫？鳌愁坤轴陷，龙斗阵云销。   
野岸回孤棹，吟鞭指灞桥。赐裘怜抚戍，加絮念征徭。坳垤审夷险，枝柯怕动摇。皑皑轻趁步，翦翦舞随腰。   
煮芋成新赏，撒盐是旧谣。苇蓑犹泊钓，林斧不闻樵。伏象千峰凸，盘蛇一径遥。花缘经冷聚，色岂畏霜凋。   
深院惊寒雀，空山泣老鸮。阶墀随上下，池水任浮漂。照耀临清晓，缤纷入永宵。诚忘三尺冷，瑞释九重焦。   
僵卧谁相问，狂游客喜招。天机断缟带，海市失鲛绡。寂寞对台榭，清贫怀箪瓢。烹茶冰渐沸，煮酒叶难烧。   
没帚山僧扫，埋琴稚子挑。石楼闲睡鹤，锦技暖亲猫。月窟翻银浪，霞城隐赤标。沁梅香可嚼，淋竹醉堪调。   
或湿鸳鸯带，时凝翡翠翘。无风仍脉脉，不雨亦潇潇。欲志今朝乐，凭诗祝舜尧。  
</font>   

### 三五中秋夕联句   
<font color=red>
三五中秋夕，清游拟上元。撒天箕斗灿，匝地管弦繁。几处狂飞盏，谁家不启轩。轻寒风剪剪，良夜景暄暄。   
争饼嘲黄发，分瓜笑绿嫒。香新荣玉桂，色健茂金萱。蜡烛辉琼传，花鼓滥喧，。晴光摇院宇，觥筹乱绮园。   
分曹尊一令，射覆听三宣。骰彩红成点，素彩接乾坤。赏罚无宾主，吟诗序仲昆。构思时倚槛，拟景或依门。   
酒尽情犹在，更残乐已谖。渐闻语笑寂，空剩雪霜痕。阶露团朝菌，庭烟敛夕ク。秋湍泻石髓，风叶聚云根。   
宝婺情孤洁，人向广寒奔。犯斗邀牛女，乘槎待帝孙。虚盈轮莫定，晦朔魄空存。壶漏声将涸，窗灯焰已昏。   
寒塘渡鹤影，冷月葬花魂。香篆销金鼎，脂冰腻玉盆。箫增嫠妇泣，衾倩侍儿温。空帐悬文凤，闲屏掩彩鸳。   
露浓苔更滑，霜重竹难扪。犹步萦纡沼，还登寂历原。石奇神鬼搏，木怪虎狼蹲。必细朝光透，罘思晓露屯。   
振林千树鸟，啼谷一声猿。歧熟焉忘径，泉知不问源。钟鸣栊翠寺，鸡唱稻香村。有兴悲何继，无愁意岂烦。   
芳情只自遣，雅趣向谁言。彻旦休云倦，烹茶更细论。  
</font>   

### 红梅花   

### "红"字 邢岫烟   
<font color=red>
桃未芳菲杏未红，冲寒先已笑东风。魂飞庾岭春难辨，霞隔罗浮梦未通。   
绿萼添妆融宝炬，缟仙扶醉跨残虹。看来岂是寻常色，浓淡由他冰雪中。  
</font>

### "梅"字 李纹   
<font color=red>
白梅懒赋赋红梅，逞艳先迎醉眼开。冻脸有痕皆是血，醉心无恨亦成灰。   
误吞丹药移真骨，偷下瑶池脱旧胎。江北江南春灿烂，寄言蜂蝶漫疑猜。  
</font>

### "花"字 薛宝琴   
<font color=red>
疏是枝条艳是花，春妆儿女竞奢华。闲庭曲槛无余雪，流水空山有落霞。   
幽梦冷随红袖笛，游仙香泛绛河槎。前身定是瑶台种，无复相疑色相差。  
</font>
   
## 宝琴 怀古绝句十首   

### 赤壁怀古其一   
<font color=red>
赤壁沉埋水不流，徒留名姓载空舟。喧阗一炬悲风冷，无限英魂在内游。  
</font>

### 交趾怀古其二   
<font color=red>
铜铸金镛振纪纲，声传海外播戎羌。马援自是功劳大，铁笛无烦说子房。  
</font>

### 钟山怀古其三   
<font color=red>
名利何曾伴汝身，无端被诏出凡尘。牵连大抵难休绝，莫怨他人嘲笑频。  
</font>

### 淮阴怀古其四   
<font color=red>
壮士须防恶犬欺，三齐位定盖棺时。寄言世俗休轻鄙，一饭之恩死也知。  
</font>

### 广陵怀古其五   
<font color=red>
蝉噪鸦栖转眼过，隋堤风景近如何。只缘占得风流号，惹得纷纷口舌多。  
</font>

### 桃叶渡怀古其六   
<font color=red>
衰草闲花映浅池，桃枝桃叶总分离。六朝梁栋多如许，小照空悬壁上题。  
</font>

### 青冢怀古其七   
<font color=red>
黑水茫茫咽不流，冰弦拨尽曲中愁。汉家制度诚堪叹，樗栎应惭万古羞。  
</font>

### 马嵬怀古其八   
<font color=red>
寂寞脂痕渍汗光，温柔一旦付东洋。只因遗得风流迹，此日衣衾尚有香。  
</font>

### 蒲东寺怀古其九   
<font color=red>
小红骨践最身轻，私掖偷携强撮成。虽被夫人时吊起，已经勾引彼同行。  
</font>

### 梅花观怀古其十   
<font color=red>
不在梅边在柳边，个中谁拾画婵娟。团圆莫忆春香到，一别西风又一年。  
</font>   

### 香菱 咏月诗三首   

### 其一   
<font color=red>
月挂中天夜色寒，清光皎皎影团团。诗人助兴常思玩，野客添愁不忍观。   
翡翠楼边悬玉镜，珍珠帘外挂冰盘。良宵何用烧银烛，晴彩辉煌映画栏。   
</font>

### 其二   
<font color=red>
非银非水映窗寒，拭看晴空护玉盘。淡淡梅花香欲染，丝丝柳带露初干。   
只疑残粉涂金砌，恍若轻霜抹玉栏。梦醒西楼人迹绝，余容犹可隔帘看。   
</font>

### 其三   
<font color=red>
精华欲掩料应难，影自娟娟魄自寒。一片砧敲千里白，半轮鸡唱五更残。   
绿蓑江上秋闻笛，红袖楼头夜倚栏。博得嫦蛾应借问，缘何不使永团圆！  
</font>   

### 五美吟   

### 西施   
<font color=red>
一代倾城逐浪花，吴宫空自忆儿家。效颦莫笑东村女，头白溪边尚浣纱。   
</font>

### 虞姬   
<font color=red>
肠断乌骓夜啸风，虞兮幽恨对重瞳。黥彭甘受他年醢，饮剑何如楚帐中。   
</font>

### 明妃   
<font color=red>
绝艳惊人出汉宫，红颜命薄古今同。君王纵使轻颜色，予夺权何畀画工？   
</font>

### 绿珠   
<font color=red>
瓦砾明珠一例抛，何曾石尉重娇娆。都缘顽福前生造，更有同归慰寂寥。   
</font>

### 红拂   
<font color=red>
长揖雄谈态自殊，美人巨眼识穷途。尸居余气杨公幕，岂得羁縻女丈夫。  
</font>   

### 桃花行   
<font color=red>
桃花帘外东风软，桃花帘内晨妆懒。帘外桃花帘内人，人与桃花隔不远。东风有意揭帘栊，花欲窥人帘不卷。   
桃花帘外开仍旧，帘中人比桃花瘦。花解怜人花也愁，隔帘消息风吹透。风透湘帘花满庭，庭前春色倍伤情。   
闲苔院落门空掩，斜日栏杆人自凭。凭栏人向东风泣，茜裙偷傍桃花立。桃花桃叶乱纷纷，花绽新红叶凝碧。   
雾裹烟封一万株，烘楼照壁红模糊。天机烧破鸳鸯锦，春酣欲醒移珊枕。侍女金盆进水来，香泉影蘸胭脂冷。   
胭脂鲜艳何相类，花之颜色人之泪，若将人泪比桃花，泪自长流花自媚。泪眼观花泪易干，泪干春尽花憔悴。   
憔悴花遮憔悴人，花飞人倦易黄昏。一声杜宇春归尽，寂寞帘栊空月痕！  
</font>   

### 秋窗风雨夕   
<font color=red>
秋花惨淡秋草黄，耿耿秋灯秋夜长。已觉秋窗秋不尽，那堪风雨助凄凉！助秋风雨来何速！惊破秋窗秋梦绿。   
抱得秋情不忍眠，自向秋屏移泪烛。泪烛摇摇爇短檠，牵愁照恨动离情。谁家秋院无风入？何处秋窗无雨声？   
罗衾不奈秋风力，残漏声催秋雨急。连宵脉脉复飕飕，灯前似伴离人泣。寒烟小院转萧条，疏竹虚窗时滴沥。   
不知风雨几时休，已教泪洒窗纱湿。  
</font>   

### 葬花词   
<font color=red>
花谢花飞花满天，红消香断有谁怜？游丝软系飘春榭，落絮轻沾扑绣帘。  
闺中女儿惜春暮，愁绪满怀无释处，手把花锄出绣闺，忍踏落花来复去。  
柳丝榆荚自芳菲，不管桃飘与李飞。桃李明年能再发，明年闺中知有谁？     
三月香巢已垒成，梁间燕子太无情！明年花发虽可啄，却不道人去梁空巢也倾。  
一年三百六十日，风刀霜剑严相逼，明媚鲜妍能几时，一朝飘泊难寻觅。  
花开易见落难寻，阶前闷杀葬花人，独倚花锄泪暗洒，洒上空枝见血痕。     
杜鹃无语正黄昏，荷锄归去掩重门。青灯照壁人初睡，冷雨敲窗被未温。  
怪奴底事倍伤神，半为怜春半恼春：怜春忽至恼忽去，至又无言去不闻。  
昨宵庭外悲歌发，知是花魂与鸟魂？花魂鸟魂总难留，鸟自无言花自羞。     
愿奴胁下生双翼，随花飞到天尽头。天尽头，何处有香丘？  
未若锦囊收艳骨，一抔净土掩风流。质本洁来还洁去，强于污淖陷渠沟。  
尔今死去侬收葬，未卜侬身何日丧？侬今葬花人笑痴，他年葬侬知是谁？     
试看春残花渐落，便是红颜老死时。一朝春尽红颜老，花落人亡两不知！    
</font>   

### 题旧帕三首   
<font color=red>
眼空蓄泪泪空垂，暗洒闲抛却为谁？尺幅鲛绡劳解赠叫人焉得不伤悲！   
抛珠滚玉只偷潸，镇日无心镇日闲，枕上袖边难拂拭，任他点点与斑斑。   
彩线难收面上珠，湘江旧迹已模糊，窗前亦有千竿竹，不识香痕渍也无？  
</font>   

### 柳絮词   

### 湘云 如梦令   
<font color=red>
岂是绣绒残吐，卷起半帘香雾，纤手自拈来，空使鹃啼燕妒。且住，且住，莫使春光别去。  
</font>

### 探春、宝玉 南柯子   
<font color=red>
空挂纤纤缕，徒垂络络丝，也难绾系也难羁，一任东西南北各分离。   
落去君休惜，飞来我自知。莺愁蝶倦晚芳时，纵是明春再见隔年期！  
</font>

### 黛玉 唐多令   
<font color=red>
粉堕百花州，香残燕子楼。一团团逐对成。飘泊亦如人命薄，空缱绻，说风流。   
草木也知愁，韶华竟白头！叹今生谁舍谁收？嫁与东风春不管，凭尔去，忍淹留  
</font>

### 宝琴 西江月   
<font color=red>
汉苑零星有限，隋堤点缀无穷。三春事业付东风，明月梅花一梦。   
几处落红庭院，谁家香雪帘栊？江南江北一般同，偏是离人恨重！  
</font>

### 宝钗 临江仙   
<font color=red>
白玉堂前春解舞，东风卷得均匀。蜂团蝶阵乱纷纷。几曾随逝水，岂必委芳尘。   
万缕千丝终不改，任他随聚随分。韶华休笑本无根，好风频借力，送我上青云！  
</font>
   

### 宝玉 紫菱洲歌   
<font color=red>
池塘一夜秋风冷，吹散芰荷红玉影。蓼花菱叶不胜愁，重露繁霜压纤梗。   
不闻永昼敲棋声，燕泥点点污棋枰。古人惜别怜朋友，况我今当手足情！  
</font>   

### 宝钗 寄黛玉诗   
<font color=red>
悲时序之递嬗兮，又属清秋。感遭家之不造兮，独处离愁。北堂有萱兮，何以忘忧？   
无以解忧兮，我心咻咻。云凭凭兮秋风酸，步中庭兮霜叶干。何去何从兮，失我故欢。静言思之兮恻肺肝！   
惟鲔有潭兮，惟鹤有梁。鳞甲潜伏兮，羽何长！搔首问兮茫茫，高天厚地兮，谁知余之永伤。   
银河耿耿兮寒气侵，月色横斜兮，玉漏沉。忧心炳炳兮，发我哀吟，吟复吟兮，寄我知音。  
</font>   

### 宝玉 紫菱洲伤怀   
<font color=red>
池塘一夜秋风冷，吹散芰荷红玉影。蓼花菱叶不胜愁，重露繁霜压纤梗。   
不闻永昼敲棋声，燕泥点点污棋枰。古人惜别怜朋友，况我今当手足情！  
</font>   

### 宝玉 读<<南华经>>偈   
<font color=red>
你证我证，心证意证。是无有证，斯可云证。无可云证，是立足境。无立足境，是方干净。  
</font>   

### 寄生草   
<font color=red>
无我原非你，从他不解伊。肆行无碍凭来去。茫茫着甚悲愁喜，纷纷说甚亲疏密。   
从前碌碌却因何，到如今回头试想真无趣！  
</font>
</font>